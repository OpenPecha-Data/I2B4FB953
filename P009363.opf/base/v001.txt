༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
|
W8LS18766
n/a
ImageGroup: 118LS18768
ISBN:
n/a
1319768
Title:
བོད་ཀྱི་ལུས་སྦྱོང་རིགས་པ་སྨན་གྱི་ལྗོན་པ་བཞུགས་སོ།
bod kyi lus sbyong rigs pa sman gyi ljon pa bzhugs so/
to-be-supplied
Author:
to-be-supplied
n/a
II C
Descriptor:
Original Publication:
Place:
Publisher:
II
In/a
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
VIL
n/a
Scanned at Tibetan Buddhist Resource Center, 1430 Massachusetts Ave, 5th Floor
Cambridge, MA 02138.



བོད་ཀྱི་ལུས་སྦྱོང་རིག་པ་
སྨན་གྱི་ལྗོན་པ་བཞུགས་སོ།
|་མགོན་པོས་བརྩམས།
མི་རིགས་དཔེ་སྐྲུན་ཁང་།



བོད་ཀྱི་ལུས་སྦྱོང་རིག་བ་སྨན་གྱི་ལྗོན་བ་བཞུགས་སོ། །
མི་ཉག་མགོན་པོས་བརྩམས།
མི་རིགས་དཔེ་སྐྲུན་ཁང་།



图书在版编目(CIP) 数据
藏族健身法精汇/木雅贡布著. - 北京:民族出版社,2002.6
(2012.3 重印)
ISBN 978-7-105 - 04996 -7
1.藏…I.木….
. 藏族 - 健身运动 - 藏语 IN. R161.1
中国版本图书馆 CIP 数据核字(2006)第017474号
民族出版社出版发行
(北京市和平里北街14号 邮编 100013 )
lilip://www.mzcbs. com
北京市迪鑫印刷厂印刷
| 各地新作门店经销
2012年5月第1版 2012年3月北京第6次印刷
开本:78711 x 1092m) 1/32 印张:4.125
印数:13001-17000 册 定价:6. M0 元
| ISBN 978-7-105 - 04996-7/R161.1
(藏编室电话:4275311 藏文发行科电话:64227665)



གླེང་གཞི།
བོད་ཀྱི་ལུས་སྦྱོང་རིག་པ་ནི་སྤྱི་ལོའི་དུས་རབས་བཅུ་གཅིག་པའི་
དབུས་ཙམ་ནས་བོད་ལ་དར་བའི་འགོ་བཙུགས། རྗེ་མར་པ་ལོ་ཙཱ་དང་གྲུབ་
ཆེན་འཁྱུང་པོ་རྣལ་འབྱོར་གཉིས་ཀྱི་བཀའ་དྲིན་ལ་བརྟེན་ནས་སྟོད་མངའ་
རིས་སྐོར་གསུམ་སྨད་མདོ་ ཁམས་སྟོད་སྨད་བར་གྱི་གངས་རི་དང་རྫ་རི།
བྲག་རི་དང་སྤང་རི། ནགས་ཚལ་དང་དུར་ཁྲོད་སོགས་སུ་སྒྲུབ་པ་ཉམས་
ལེན་མཛད་མཁན་བཀའ་བརྒྱུད་པའི་གྲུབ་ཐོབ་ཀྱིས་གང་ཞིང་། ཁོང་ཚོས་
རི་སྐྱེས་སྔོ་ཚོད་དང་། ཆུའི་བཅུད་ལེན། མེ་ཏོག་བཅུད་ལེན་སོགས་ཟས་
ཤིན་ཏུ་ངན་ངོན་ལ་བརྟེན་ཅིང་། གོས་ཀྱང་རས་རྐྱང་གོན་པ་སོགས་དཀའ་
སྤྱད་ཆེན་པོས་ཉམས་ལེན་མཛད། སྐབས་དེར་ལུས་འདི་མུ་མཐུད་གནས་
ཐུབ་པ་དང་ཚེ་རིང་ནད་མེད་བཅས་ཀྱི་ཆེད་དུ་རྩ་རླུང་འཁྲུལ་འཁོར་སྦྱོང་
རྒྱུར་འབད་ཅིང་ལུས་སྦྱོང་དང་སེམས་སྦྱོང་ཟུང་འབྲེལ་མཛད། ཁོང་ཚོ་ནི་
དམ་པའི་ཆོས་སྒྲུབ་མཁན་ཡིན་པས་དམིགས་ཡུལ་ཐུན་མོང་མིན་པ་ཞིག་ཡོད་
པ་ནི། ད་ལྟའི་རྣམ་སྨིན་གྱི་ལུས་འདི་དང་། རྨི་ལམ་སྐབས་ཀྱི་བག་ཆགས་
ཀྱི་ལུས། བར་དོའི་སྐབས་ཀྱི་ཡིད་ཀྱི་ལུས་བཅས་མ་དག་པའི་ལུས་འདི་དག་
དག་པ་ཡེ་ཤེས་ཀྱིས་སྦྱངས་ནས་མཐར་ཆོས་སྐུ་མངོན་དུ་བྱས་ཏེ་འཚང་རྒྱ་
བར་བྱ་རྒྱུ་འདི་ཡིན། དམིགས་ཡུལ་འདིའི་ཐོག་ནས་འཇིག་རྟེན་ཕལ་པ་



དངམི་འདྲ་ཡང་། ཁོང་ཚོས་རང་རེ་བོད་ཀྱི་ལུས་སྦྱོང་རིག་པ་འདི་གོ་རིམ་
ལྡན་ལ་ཚ་ཚང་བ་ཞིག་བྱས་ཡོད་པའི་ཕྱག་རྗེས་འདི་ནི་རང་རེས་བརྗེད་
གཏན་ནས་མི་རུང་ངོ་། །
དཔེར་ན་གྲུབ་ཆེན་འཁྱུང་པོ་རྣལ་འབྱོར་དགུང་ལོ་བརྒྱ་དང་ལྔ་བཅུར་
བཞུགས་པ་དང་། ཐང་སྟོང་རྒྱལ་པོ་དགུང་ལོ་བརྒྱ་དང་ཉེར་ལྔར་བཞུགས་
པ། རྗེ་མར་པ་དང་མི་ལ་སོགས་དགུང་ལོ་བརྒྱད་ཅུ་ལྷག་ལ་ཕེབས་དུས་ཀྱང་
སྐུ་ལུས་ཡང་བ་ན་གཞོན་དང་འདྲ་ཞིང་རྒྱུན་དུ་བཞིན་འཛུམ་ལ་སེམས་སྐྱིད་
པ་གླུ་དབྱངས་ཁོ་ནས་དུས་འདའ་བར་མཛད་པ་འདི་འདྲ་ནི་རང་རེ་འཇིག་
རྟེན་རྒན་པོ་རྣམས་ལ་བཤད་ན་དུས་ནམ་ཡང་རེ་སྨོན་བྱ་བའི་ཡུལ་མ་ཡིན་
ནམ།
སྤྱི་ལོའི་དུས་རབས་བཅུ་གསུམ་པའི་དུས་སུ་ དཔལ་ལྡན་འབྲུག་པ་
བཀའ་བརྒྱུད་ཤིན་ཏུ་དར། རྗེ་རྒོད་ཚང་པའི་བཀའ་དྲིན་ལ་བརྟེན་ནས་
གཙང་སྟོད་མངའ་རིས་སོགས་སུ་ས་ཕུག་དང་བྲག་ཕུག་ཚང་མ་འབྲུག་པའི་
གྲུབ་ཐོབ་ཀྱིས་གང་ཞིང་། དེ་དུས་བོད་ལ་གཏམ་དཔེ་འདི་འདྲ་ཞིག་དར་
ཡོད་པ་སྟེ། སྟོད་འབྲུག་གནམ་གྱི་སྐར་མ། སྨད་འབྲུག་ས་ཡི་རྩི་ཤིང་།
ཞེས་དང་། མི་ཕྱེད་འབྲུག་པ། འབྲུག་ཕྱེད་སྤྲང་པོ། སྤྲང་ཕྱེད་གྲུབ་ཐོབ།
ཅེས་གྲགས། གྲུབ་ཐོབ་དེ་དག་གིས་ཀྱང་བོད་ཀྱི་ལུས་སྦྱོང་རིག་པ་འཕེལ་
རྒྱས་ཆེན་པོ་བཏང་ཡོད། དེང་སང་གྲུབ་ཐོབ་དེ་དག་གི་བཞུགས་གནས་ས་
ཕུག་དང་བྲག་ཕུག་རྣམས་དད་ལྡན་རྣམས་ཀྱིས་ཕྱག་མཆོད་འབུལ་ཡུལ་དང་།
ལོ་རྒྱུས་རིག་པ་བ་རྣམས་ཀྱིས་ཞིབ་འཇུག་བྱ་ཡུལ་དུ་གྱུར། ད་ལྟ་བཀའ་
བརྒྱུད་པའི་དགོན་པ་ཅུང་ཆེ་གྲས་སྡེ་དགེ་དཔལ་སྤུངས་དགོན་སོགས་སུ་སྒྲུབ་



གྲྭ་བཙུགས་ཤིང་འཚོ་བ་ངན་ངོན་ལ་བརྟེན་ནས་ལོ་གསུམ་ཟླ་བ་གསུམ་ཉིན་
ཞག་གསུམ་རིང་མཚམས་བཞུགས་ཏེ་སྒྲུབ་པ་ཉམས་ལེན་མཛད་རིང་ལུས་
སྦྱོང་འཁྲུལ་འཁོར་ཡང་ཆ་ཚང་སྦྱོང་བའི་སྲོལ་འདི་ད་བར་མ་ཉམས་པར་ཡོད།
ཁོང་ཚོས་སེམས་སྦྱོང་གཙོ་བོར་མཛད་ཅིང་ལུས་སྦྱོང་ལ་བརྟེན་ནས་སེམས་
སྦྱོང་གི་དམིགས་ཡུལ་སྒྲུབ་པར་མཛད། སེམས་སྦྱོང་གི་སྐོར་ལ་གསང་སྔགས་
ཀྱི་རྒྱུད་སྡེ་དང་གྲུབ་ཆེན་རྣམས་ཀྱི་མན་ངག་རྣམས་སུ་ཐུན་མིན་གྱི་ཟབ་ཆོས་
མང་པོ་ཡོད་པ་རྣམས་ནི་ཕལ་པའི་སྤྱོད་ཡུལ་ལས་འདས་པ་དང་། ཀུན་ལ་
བཤད་ན་གསང་བ་བསྒྲིགས་པའི་ཉེན་ཁ་ཡང་ཆེ་བས་བཤད་དགོས་དོན་མེད།
འཇིག་རྟེན་ཕལ་པ་རྣམས་ཀྱི་ལུས་སྦྱོང་གི་དམིགས་ཡུལ་ནི་ལུས་སྟོབས་
རྒྱས་ཤིང་ལུས་ཡང་བ། ནད་མེད་ལ་ཚེ་རིང་བ། སྣང་བ་དག་ཅིང་སེམས་
སྐྱིད་པ་སོགས་ཀྱི་ཆེད་དུ་ཡིན། དེའི་ཕྱིར་ལུས་སྦྱོང་གཙོ་བོ་དང་སེམས་སྦྱོང་
མཐུན་རྐྱེན་ཞིག་ཏུ་བརྩིས། འོན་ཀྱང་ལུས་དང་སེམས་གཉིས་མེ་དང་ཚ་བ་
ལྟར་དབྱེར་མེད་གཅིག་ཏུ་འབྲེལ་ཞིང་། སེམས་སྐྱིད་ན་ལུས་བདེ་ཞིང་ནད་
ཉུང་། ལུས་ཐང་ན་སྣང་བ་དག་ལ་སེམས་ཀྱང་སྐྱིད། དེ་ཕྱིར་སེམས་སྦྱོང་
ཡང་མེད་ཐབས་མེད་པ་ཞིག་ཡིན།
དེ་ལྟར་མིའི་རིགས་ལ་ཕན་པ་ཆེན་པོ་ཡོད་པའི་རང་རེ་བོད་ཀྱི་ལུས་
སྦྱོང་རིག་པ་འདི་གཞན་ལ་བཤད་མི་རུང་བ་ཞིག་མིན་པར་མ་ཚད་ངེས་པར་
ཀུན་ལ་ངོས་སྦྱོར་བྱ་དགོས་པ་ཡིན་ཡང་དེ་སྔ་ཧ་ཅང་བཤད་ཉུང་དྲག་པ་འདི་
ལ་ང་རང་སེམས་ཕམ་ཆེན་པོ་འདུག
བོད་ཀྱི་ལུས་སྦྱོང་རིག་པ་འདི་ནི་ལུས་རྩལ་རིག་པའི་ཆ་ལག་དང་གསོ་
བ་རིག་པའི་ཁོངས་གཏོགས་ཡིན་ལ། མི་རྣམས་ཀྱི་ལུས་སྟོབས་རྒྱས་ཤིང་ཚེ་



རིང་ནད་མེད་ཡོང་བ་དང་། ཡ་རབས་ཀྱི་སྤྱོད་པ་སྤེལ་བ་བཅས་ལ་མེད་
ཐབས་མེད་པའི་ཕུལ་བྱུང་གི་རིག་གནས་ ཤིག་ཡིན་པར་བརྟེན་དེར་ཞིབ་
འཇུག་བྱ་རྒྱུ་དང་འཕེལ་རྒྱས་སུ་གཏོང་རྒྱུ་འདི་གལ་གནད་ཤིན་ཏུ་ཆེན་པོ་
ཡིན།
ངས་འདིར་བོད་ཀྱི་ལུས་སྦྱོང་རིག་པ་ཡར་རྒྱས་གོང་འཕེལ་ཡོང་བ་
དངམི་རྣམས་ལུས་སྟོབས་རྒྱས་ཤིང་ཚེ་རིང་ནད་མེད་ཡོང་བ། ལྷག་བསམ་
བཟང་པོས་བོད་ཀྱི་ལུས་སྦྱོང་རིག་པ་སྦྱོང་འདོད་པ་དང་ཞིབ་འཇུག་བྱེད་
འདོད་པ་རྣམས་ལ་དཔྱད་གཞིར་ཡོང་བ་བཅས་ཀྱི་ཆེད་དུ་ལུས་སྦྱོང་སྐོར་གྱི་
དཔྱད་གཞི་མཐོང་ཚད་ཀྱི་ནང་དོན་ཐམས་ཅད་ཕྱོགས་གཅིག་ཏུ་བསྡུས་ཏེ།
གོསླ་བའི་ངག་གིས་ཚིག་བཅད་དུ་བསྡེབས་ནས་ངོས་སྦྱོར་བྱས་ཡོད། འོན་
ཀྱང་ཁོ་བོ་ལོ་རྒས། ལུས་སྦྱོང་གི་ཡོན་ཚད་དམའ། སྦྱངས་པ་དམན་སྟབས་
ནོར་འགལ་ཡོད་ངེས་པས་བོད་ཀྱི་ལུས་སྦྱོང་རིག་པར་རྒྱུས་མངའ་ཡོད་ཅིང་
སྦྱངས་པ་མཐར་ ཕྱིན་ པའི་མཁས་པ་རྣམ་པས་ལེགས་བཅོས་ཀྱི་དགོངས་
འཆར་ལྷུག་སྩོལ་ཡོད་པར་སྙིང་ནས་ཞུ་བ་ལགས།
1
1999ལོའི་ཟླ་4ཚེས་1ལ་མི་ཉག་མགོན་པོས། །



པར་གཞི་གཉིས་པའི་གླེང་གཞི།
དེ་སྔ་ཁོ་བོས་ཡུན་རིང་དཔེ་ཀློག་སྐབས་ཟིན་ཐོ་བཀོད་པ་རྣམས་ཕྱོགས་
གཅིག་ཏུ་བསྡུས་ནས། བོད་ཀྱི་ལུས་བཟོ་རིག་པ་སྦྱོང་འདོད་དང་ཞིབ་འཇུག་
བྱེད་འདོད་པའི་བློ་གསར་གཞོན་ནུ་རྣམས་ལ་ཕན་པའི་རེ་བས། ལྷ་སྐུ་རིགས་
མི་འདྲ་བ་བརྒྱད་ཅུ་ཙམ་གྱི་ཁྱད་ཆོས་དང་། ལྷ་སྐུའི་གོ་རིམ་སྒྲིག་ཚུལ་དང་
གསར་རྙིང་གི་ཁྱད་པར། ཐུབ་པའི་སྐུ་བརྙན་ཐོག་མ་དང་མཆོད་རྟེན་ཐོག་མ་
གང་ཡིན། རྒྱ་བོད་གང་ཡིན་གྱི་ཁྱད་པར། མཆོད་རྟེན་བརྒྱད་ཀྱི་ཁྱད་ཆོས་
བཅས་གོ་སླ་བའི་ངག་གིས་ཚིགས་བཅད་དུ་བསྡེབས་ནས་བྲིས་པ་ཡིན། །
འོན་ཀྱང་ཁོ་བོ་བགྲང་བྱ་བརྒྱད་ཅུ་རྩ་གསུམ་དུ་སོན་ཅིང་། ལུས་བཟོ་
རིག་པར་ཆེད་དུ་ཞིབ་འཇུག་བྱེད་མཁན་ཡང་མིན་པར་བརྟེན། ནོར་འཁྲུལ་
ཡོད་ངེས་པས། དཔྱོད་ལྡན་རྣམ་པས་ལེགས་བཅོས་མཛད་གྲུབ་སྙིང་ནས་ཞུ།
སྤྱི་ལོ་ ༢༠༠༥ལོའི་ཟླ་༡ཚེས་༡ལ།



དཀར་ཆག
གཅིག མཆོད་བརྗོད།.....…
གྲུབ་ཆེན་ཏེ་ལོ་པ།.…………….......
པཎ་ཆེན་ནཱ་རོ་པ།…....
རྗེ་མར་པ་ཆོས་ཀྱི་བློ་གྲོས། ...............
བཀའ་བརྒྱུད་བརྒྱུད་པར་བཅས་པ། ...…………...
བརྩམ་པར་དམ་བཅའ་བ། ....…....
གཉིས། རྒྱུད་སྡེའི་སྐོར་གྱི་བཤད་པ་མདོར་བསྡུས།
རྒྱུད་ཀྱི་བཤད་པ།.....
རྒྱུད་སྡེའི་དབྱེ་བ་བཤད་པ། .……….
རིག་འཛིན་བདུན། ..........
དགའ་བ་བཅུ་དྲུག .………………….
དབང་བཞིའི་དམ་ཚིག་ཉི་ཤུ། ...
(9)
འཛག་པ་དྲུག
ཚིག་གི་དབང་ལྔ། ...………….
(10)
དེ་ཉིད་བཅུ།….…….…………………….
གནད་ཆོས་བཅུ་གསུམ། ....…........
(11)
གསུམ། ལུས་སྦྱོང་སྐོར་གྱི་བཤད་པ་མདོར་བསྡུས། …........……….. (12)
.
....
........
(10)
(10)



.....…...
(14)
...………..
（16)
.......….
བ….…….
.........
(20)
......….
ལུས་གྲུབ་ཚུལ་བཤད་པ། ..………………...
(12)
ཁམས་ཀྱི་དྭངས་སྙིགས་འབྱེད་ཚུལ། ….…..…..
(13)
རྩ་རླུང་ཐིག་ལེ་སྤྱིའི་བཤད་པ།
ལུས་སྦྱོང་ཉི་ཤུ། …...…...
(15)
སྟངས་སྟབས་བདུན། ....
(15)
རྣམ་སྣང་ཆོས་བདུན། .
(16)
རླུང་སྦྱོར་བཞི། ..………..............
....………….
ཕྱག་ཆེན་ནཱ་རོ་དྲུག་སྐོར། ..
(17)
ནཱ་རོ་དྲུག་སྐོར་གྱི་ལག་ལེན།
(18)
རྩལ་སྤྲུགས་དགུ། ...
ལུས་སྦྱོང་སོ་བདུན།
(21)
རས་ཆུང་དྲུག་སྐོར།….....
ཡན་ལག་ལྔ་སྦྱོང་འཕྲུལ་འཁོར། ..
... .….……. (22)
བཞི། གནས་པ་རྩའི་སྐོར་བཤད་པ།
རྩ་དབུ་མའི་བཤད་པ། ..….………..…..
དོན་གྱི་དབུ་མ། ...……..
…........ (24）
རྩ་རོ་རྐྱང་གཉིས་ཀྱི་བཤད་པ། ....
...…………. （25)
ཡན་ལག་གི་རྩ་བཤད་པ། ..….…..……... ......... (26)
རྩ་འདབ་འཁོར་ལོའི་རྣམ་གཞག .......
(27）
འཁོར་ལོའི་ངེས་ཚིག་དང་རྩ་འདབ་སོ་སོའི་མིང་།..…..……….….. (29)
ལྔ། གཡོ་བ་རླུང་གི་སྐོར་བཤད་པ།..
•.……..…….
(32)
རླུང་སྤྱིར་བཤད་པ།……………………...
........
རླུང་དེ་ཉིད་བདུན་ཅུ། ….
(36)
21)
(23)
(23)
..........
(32)



(36)
.......
(41)
.…...
.
.
.
.
.
.
.
…
.
.
.
.
.
དྲུག རླུང་རེངས་བཅོས་པའི་མན་ངག
རླུང་རེངས་བཅུ་བཅོས་ཚུལ། .…........ .. ... (36)
དབྱུག་པའི་སྦྱོར་བ།...………........
བདུན། ཐིག་ལེའི་བཤད་པ་མདོར་བསྡུས། ...……….... (44)
བརྒྱུད། ཕྱག་རྒྱ་ཆེན་པོ།….....………
... (46)
དགུ། ནཱ་རོ་ཆོས་དྲུག
(49)
བཅུ། ཤངས་པའི་ནི་གུ་ཆོས་དྲུག .. .................... (55)
བཅུ་གཅིག དཔྱད་གཞིའི་ཡིག་ཆའི་མཚན་ཐོ།............
ཁ་སྐོང་དང་པོ།
བོད་ཀྱི་ལུས་སྦྱོང་རིག་པའི་ལག་ལེན་ད་བར་བརྒྱུད་པ་མ་ཆད་
པའི་མན་ངག་གཅེས་བཏུས་བཞུགས། ...…………………………… • ……....
གཏུམ་མོའི་མན་ངག་གཅེས་བཏུས།…………..………………. ........ (60)
སྒྱུ་ལུས་དང་རྨི་ལམ་གྱི་མན་ངག་གཅེས་བཏུས། ..…..…….….. (64)
ཁ་སྐོང་གཉིས་པ།
བོད་ཀྱི་ལུས་བཟོ་རིག་པའི་སྐོར། ཐང་ག་སྡེབས་རིས་འབུར་
བཟོ་བཅས། ཚད་ལྡན་གཞུང་གི་དགོངས་པ་ལྟར། ལྷ་སྐུའི་
ཁྱད་ཆོས་བཀོད་པ་བཞུགས། …..
(77)
གོ་རིམ་སྒྲིག་ཚུལ། །
རྒྱན་ཆའི་རྣམ་གྲངས། ..…………. བ..………………..…….….…….… (79)
གསར་རྙིང་དང་རྒྱ་བོད་བར་གྱི་ཁྱད་པར། ..…………….
གཅིག བླ་མའི་སྐོར།..
(81)
མར་པ་ཆོས་ཀྱི་བློ་གྲོས།……..…..
(81)
(59)
..…………….....
•-• • • •
(78)
(80)



（81)
，
ཟ• •，，，
(82)
(82)
(83）
(83)
(83）
(84）
• •
• • • • • ，，，• • • •
• • •ཟ•་
མི་ལ་བཞད་པའི་རྡོ་རྗེ།
དྭགས་པོ་ཟླ་འོད་གཞོན་ནུ། ..……….
གྲགས་པ་རྒྱལ་མཚན …..……….
ཀུན་དགའ་སྙིང་པོ།…….…..
བསོད་ནམས་རྩེ་མོ།.….....…….........
ས་པཎ་ཀུན་དགའ་རྒྱལ་མཚན། .…..
འཕགས་པ་བློ་གྲོས་རྒྱལ་མཚན། .……….
འབྲོམ་སྟོན་རྒྱལ་བའི་འབྱུང་གནས།..
རྗེ་བཙུན་བློ་བཟང་གྲགས་པ།….…..
གཉིས། ཡིད་དམ་ལྷ་མོའི་སྐོར། ..………….
ནཱ་རོ་མཁའ་སྤྱོད་མ། .....
རྗེ་བཙུན་རྡོ་རྗེ་རྣལ་འབྱོར་མ། .…..
མཁའ་སྤྱོད་མ། .…………………….….……….
རིག་བྱེད་སྤྱན་གསུམ་མ། ...…..........
ཡེ་ཤེས་ཀྱི་མཁའ་འགྲོ་ནི་གུ་མ། .………
རྡོ་རྗེ་ཕག་མོ་རྗེ་བཙུན་མ་ཨིནྡ་མཁའ་སྤྱོད།…..………
ལྷ་མོ་རིག་བྱེད་མ། ..………...
རྡོ་རྗེ་ཚེ་ཡི་ལྷ་མོ།…....…........
རྗེ་བཙུན་མ་ཀུ་རུ་ཀུལླེ།……………...
ལོ་གྱོན་མ། ……..…..
གསུམ། ཡབ་ཡུམ་ཞལ་སྦྱོར་སྐོར། ..…….………..
དཔལ་འཁོར་ལོ་སྡོམ་པ། ....….
མ་ཧཱ་མཱ་ཡ། •。。。。。 བ བ བ བ .
(84)
………………….…. (85)
..……...…… (86)
(86)
.......... (86)
.……………….…… (87)
.…………….….
(87)
(87)
（88)
…….………………. (88)
(89)
……...……. (89)
(90)
(91)
(91)
(92)



བདེ་མཆོག ....
དཔལ་འཁོར་ལོ་བདེ་མཆོག ...…..
བདེ་མཆོག་ཡབ་ཡུམ། .….………...
གསང་བ་འདུས་པ།………………….
རྡོ་རྗེ་འཇིགས་བྱེད།....…...…..
ཀྱི་རྡོར། །
དུས་འཁོར། .....……....
ཕུར་པ། ...............
སངས་རྒྱས་ཐོད་པ།……..
ཚེ་བདག་མགོན་པོ།...…........….
ཁྲོ་ཆེན་འདོད་པའི་རྒྱལ་པོ།
ཚེ་དཔག་ཡབ་ཡུམ་ཞི་བ་ལྷ་མང་། ..……………
ཐུགས་རྗེ་ཆེན་པོ་པདྨའི་དྲ་བ་ཅན། ...
མི་ཏྲ་ཐུགས་རྗེ་ཆེན་པོ།...…………..
སོ་སོ་འབྲང་མ། .....…….
བཞི། རྒྱ་གར་གྲུབ་ཆེན་སྐོར།…...
པཎ་ཆེན་ནཱ་རོ་པ།………………..
ཏི་ལོ་པ། ..….........
མི་ཏྲི་པ། ......………..
གྲུབ་ཆེན་ཤ་བ་རི་པ། ...……….…….
གྲུབ་ཆེན་ས་ར་ཧ།.…..……………
ལུ་ཨི་པ། ..….........
གྲུབ་ཆེན་ལཱ་ལི་ཏ་བཛྲ། .…….……….
(92)
(93)
(94)
(95)
(95)
.. (96)
(96)
(96)
(97)
(97)
• (98）
(98)
(99)
(99)
(100)
(101)
(101)
...…….….. (101）
• (102)
• (102)
(102)
(103)
(103)



• • • •......
དྲིལ་བུ་པ། ..…...…..
གྲུབ་ཆེན་ནག་པོ་པ། ....…………..
གྲུབ་ཆེན་ཛ་ཝ་རི་པ། ..………..….
ཌོམྦི་པ། ........
གྲུབ་དབང་ཧཱུྃ་ཀ་ར། .………………….
གྲུབ་ཐོབ་ཐོད་སྨྱོན་བསམ་འགྲུབ། .…..……………….
གྲུབ་ཐོབ་འཇམ་དཔལ་བཤེས་གཉེན། ........
ལྔ། ཆོས་སྲུང་ནོར་ལྷ་སོགས་ཀྱི་སྐོར།
མི་གཡོ་བ་དཀར་པོ། -
གཅོད་ཡུམ་ཆེན་མོ། །
སྨན་ལྷ་མཆེད་བརྒྱད། །
མགོན་པོ་ཕྱག་བཞི་པ།
རྟ་མགྲིན་གསང་སྒྲུབ། .………
ཁྲོ་རྒྱལ་འབྱུང་པོ་འདུལ་བྱེད།
གཤིན་རྗེ་གཤེད་དམར། .…
གཤིན་རྗེ་ཆོས་རྒྱལ། ………….
ལྷ་ཆེན་ཚངས་པ་དུང་གི་ཐོར་ཅོག་ཅན། ..….…..
ཁྱབ་འཇུག .…….….
མ་ཧཱ་དེ་བ། ….…...…
ཚོགས་བདག་
གཞོན་ནུ་གདོང་དྲུག །
ཚོགས་བདག་དམར་པོ། …
ཚེ་རིང་མཆེད་ལྔ།…....
…………… (103)
... (104）
... (104）
(104)
(105)
(105)
(106)
... (107)
. . (107)
(107)
(108)
(108)
(109)
(109)
(110)
...... (110)
(111)
(111)
.....
(111)
(112)
(112)
(112)
(113)
ཐ....



ནོར་ལྷའི་རིགས། ...…..….
...........…. (113)
གེ་སར་སྒྲུང་ཡིག་ནང་གི་སྟག་རོང་དཔོན་གྱི་སྲུང་མ། ......…. (114）
དྲུག མཆོད་རྟེན་བརྒྱད་ཀྱི་ཁྱད་པར། ...….……. ..….... (115)



གཅིག མཆོད་བརྗོད།
འགྲོ་བའི་འདྲེན་མཆོག་རྒྱལ་བ་ཡོངས་ཀྱི་གཙོ། ། ཐབས་ཤེས་ཟུང་
འཇུག་བདེ་སྟོང་དབྱེར་མེད་པ། ། འགྱུར་མེད་ཀུན་ཁྱབ་ཡེ་ཤེས་ཆོས་ཀྱི་
སྐུ། ། སངས་རྒྱས་ཀུན་འདུས་རྡོ་རྗེ་འཆང་ལ་འདུད། །
གྲུབ་ཆེན་ཏེ་ལོ་པ།
རྒྱ་གར་ཤར་གྱི་ཟ་ཧོར་དུ། ༑ ཛྷཱ་ན་ཞེས་བྱའི་གྲོང་ཁྱེར་དབུས། །
བྲམ་ཟེའི་རིགས་སུ་སྐུ་འཁྲུངས་ཤིང་། །བྱིས་པའི་དུས་ནས་རྣལ་འབྱོར་
མས། ། མི་མོའི་ཚུལ་གྱིས་རྗེས་སུ་བཟུང༌། ། རྡོ་རྗེ་འཆང་ནས་གསུངས་པ་
ཡི། ། ཟབ་ཆོས་མ་ལུས་ཐད་ཀར་གསན། ། དེ་ནས་འཕགས་མཆོག་ཀླུ་
སྒྲུབ་བསྟེན། ། མདོ་རྒྱུད་ཀུན་གྱི་ཕ་རོལ་སོན། ། སོ་མ་པུ་རིའི་དགོན་པ་
རུ། ། མི་ལོ་བཅུ་ གཉིས་སྒྲུབ་ པ་ མཛད། ། དོ་ཧ་རྡོ་རྗེའི་གླུ་དབྱངས་
བླངས། ། གྲོང་ཁྱེར་འབུམ་ཕྲག་བཅུ་གཉིས་ཀྱི། ། སྐྱེ་བོ་མ་ལུས་ཡོངས་སུ་
གྲོལ། ། བཀའ་བབས་བཞི་ཡི་བླ་མ་བསྟེན། ། རྒྱུད་སྡེ་རྒྱ་མཚོའི་ཕ་རོལ་
སོན། ། གདམས་པའི་བཅུད་རྣམས་མ་ལུས་འདུས། ། མན་ངག་ཀུན་གྱི་
མཛོད་དུ་གྱུར། ། ཐ་མར་སྐུ་ལུས་མ་སྤངས་པར། ། མཁའ་སྤྱོད་ཞིང་དུ་
གཤེགས་པར་མཛད། ། ཏི་ལོ་པ་ལ་ཕྱག་མཚལ་ལོ། ། །



པཎ་ཆེན་ནཱ་རོ་པ།
རྒྱལ་པོ་མ་ཧཱ་པཱ་ལའི་སྲས། ། བྷེ་ཡ་པཱ་ལའི་དུས་སྐབས་སུ། ། ཁ་
ཆེའི་ཡུལ་གྱི་བྲམ་ཟེའི་རིགས། ། ནཱ་རོ་ཏྟ་མའི་ཁྱིམ་དུ་འཁྲུངས། ། མཚན་
ལ་ནཱ་རོ་ཏ་པར་གྲགས། བྱིས་པའི་དུས་ནས་རིག་བྱེད་ཀྱི། །གཞུང་
ལུགས་ཀུན་ལ་མཁས་པར་གྱུར། ། རེ་བ་ཇི་བཞིན་མ་གང་བར། ། ཆོས་ལ་
དད་ནས་ཡུལ་དབུས་བྱོན། ། མཁན་པོ་ཡེ་ཤེས་འོད་ཀྱི་མདུན། ། རབ་ཏུ་
བྱུང་ཞིང་བླ་མར་བསྟེན། ། སྡེ་སྣོད་གསུམ་དང་རྒྱུད་སྡེ་བཞི། ། ཁྱད་པར་
ཕྱི་ནང་རིག་གནས་ཀུན། ། སྦྱངས་ནས་མཁས་པའི་ཡང་རྩེར་སོན། ། ན་
ལེནྡྲ་ཡི་དགོན་པ་དང་། ། ཀྲ་མ་ཤི་ལའི་དགོན་པ་རུ། ། བྱང་སྒོ་སྲུང་བའི་
མཁན་པོ་མཛད། ། རྒོལ་ངན་མ་ལུས་ཚར་བཅད་པས། ། འཇིགས་མེད་
གྲགས་པའི་མཚན་སྙན་ཐོབ། ། རྣལ་འབྱོར་བསྒོམས་ པའི་ ཉམས་ནང་
དུ། ། མཁའ་འགྲོ་མང་པོས་ལུང་བསྟན་ལྟར། ། དཀའ་བ་ཆེན་པོ་བཅུ་
གཉིས་སྤྱད། ། གྲུབ་ཆེན་ཏེ་ལོ་མངོན་སུམ་མཇལ། ། ཚིག་དང་བརྡ་ཙམ་
བསྟན་མ་ཐག ། རྒྱུད་སྡེའི་དོན་ཀུན་ཁོང་དུ་ཆུད། ། གྲུབ་པའི་རྒྱལ་ས་
མཐོན་པོར་སླེབས། ། སྙན་གྲགས་འཕགས་བོད་ཀུན་ཏུ་ཁྱབ། ། ནཱ་རོ་པ་
ལ་ཕྱག་མཚལ་ལོ། །
རྗེ་མར་པ་ཆོས་ཀྱི་བློ་གྲོས།
བོད་ཡུལ་ལྷོ་བྲག་ཆུ་ཁྱེར་དུ། ། རབ་བྱུང་སྔོན་གྱི་ཆུ་བྱི (1012)



ང
ལོར། ། གདུང་རུས་མར་པའི་ཁྱིམ་དུ་བལྟམས། ། ཡབ་ཀྱི་ཐོག་མའི་སློབ་
དཔོན་མཛད། ། འབྲི་དང་ཀློག་ལ་ ཐོགས་མེད་གྱུར། ། དགུང་ལོ་བཅུ་
གཉིས་ལོན་པའི་ཚེ། ། འབྲོག་མི་ཤཱཀྱ་ཡེ་ཤེས་མདུན། ། སྐད་གཉིས་སྨྲ་
བའི་ལོ་ཙཱ་སྦྱངས། ། བརྡ་སྤྲོད་སྒྲ་ལ་མཁས་པར་གྱུར། ། ཐོག་མར་བལ་
པོའི་ཡུལ་དུ་བྱོན། ། སྤྱི་ཐེར་པ་ལ་ཟབ་ཆོས་གསན། ། མདོ་སྔགས་གཞུང་
གི་མཐའ་རྒྱ་ཆོད། ། དེ་ནས་རྒྱ་གར་འཕགས་ཡུལ་དུ། ། ལན་གསུམ་བྱོན་
ནས་དཀའ་བ་སྤྱད། ། མི་ལོ་ཉི་ཤུ་རྩ་དྲུག་རིང་། ། གནས་ཆེན་ཀུན་
འགྲིམས་ཟབ་ཆོས་བཙལ། ། པུ་ལླ་ཧ་རིའི་དགོན་པ་ན། ། ནཱ་རོ་ཛྙ་ན་སིང་
དྷིམཇལ། ། བླ་མེད་རྒྱུད་སྡེ་མང་པོ་ཞུས། ། གསང་བ་སྔགས་ལ་ཐོགས་
མེད་གྱུར། ། ཉམས་རྟོགས་བཟང་པོ་ཚད་མེད་སྐྱེས། ། འོད་གསལ་སེམས་
ཀྱི་གཞི་རྩ་ཆོད། ། དེ་ནས་རྒྱ་གར་ནུབ་ཕྱོགས་སུ། ། ལགེ་ཊ་ཡི་དགོན་པ་
ན། ། པཎ་ཆེན་ཡེ་ཤེས་སྙིང་པོ་ལ། ། འདུས་པ་ཀྲི་ཡ་ཡོ་ག་སོགས། ། བླ་
མེད་ཕ་རྒྱུད་ཐམས་ཅད་ཞུས། ། ལྷོ་ཕྱོགས་ཀུ་ཀུ་རི་པ་ལ། ། མ་ཧཱ་མ་ཡཱལ་
སོགས་པའི། ། མ་རྒྱུད་ཤེས་རབ་རྒྱུད་རྣམས་ཞུས། ། མེ་ལྟར་འབར་བའི་
རི་བོ་ལ། ། གྲུབ་ཆེན་མཻ་ཏྲི་པ་ཡི་དྲུང་། ། ཕྱག་རྒྱ་ཆེན་པོའི་གདམས་ངག་
དང༌། ། དོ་ཧ་སྐོར་རྣམས་ཐམས་ཅད་ཞུས། ། གཉུག་མ་ཡིད་བྱེད་བྲལ་བ་
སོགས། ། འཛིན་རྟོག་ཀུན་བྲལ་ལྟ་བ་བརྙེས། ། རྟོག་པའི་ཡོ་ལང་དེ་ནས་
ཞི། ། དུར་ཁྲོད་སོ་ས་གླིང་དང་ནི། ། སིངྒ་ལ་ཡི་གླིང་སོགས་སུ། ། རྡོ་རྗེ་
གདན་བཞི་ལ་སོགས་པའི། ། རྒྱུད་སྡེ་ཆ་ལག་ཕལ་ཆེར་ཞུས། ། མདོར་ན་
མཁས་གྲུབ་གཉིས་ལྡན་གྱི། ། བླ་མ་བརྒྱ་དང་རྩ་བརྒྱད་བསྟེན། ། རྒྱུད་སྡེ་
རྒྱ་མཚོ་བོད་དུ་དྲངས། ། བཀའ་བབས་བཞི་ཡི་ སློབ་མ་སྤེལ། ། སྒྲུབ་



བརྒྱུད་བསྟན་པའི་རྒྱལ་མཚན་བཙུགས། ། གྲུབ་ ཐོབ་ས་ཀུན་ཁྱབ་པར་
གྱུར། ། བོད་དུ་སྔགས་ཀྱི་བསྟན་པ་ལ། ། བཀའ་དྲིན་དེ་ལས་ཆེ་བ་སུ། །
རྗེ་མར་པའི་ཞབས་ལ་ཕྱག་འཚལ་ལོ། །
བཀའ་བརྒྱུད་བརྒྱུད་པར་བཅས་པ།
ཤེས་བྱའི་མཐར་ཐུག་མདོ་རྒྱུད་སྙིང་པོའི་དོན། ། དུས་གསུམ་རྒྱལ་
བ་ཀུན་གྱི་དགོངས་པའི་བཅུད། །ཐེག་པའི་ཡང་རྩེ་དངོས་ པོ་ཀུན་གྱི་
གཤིས། ། ཆོས་དབྱིངས་སྤྲོས་བྲལ་གཉུག་མ་ལྷན་ཅིག་སྐྱེས། ། མཆོག་ཏུ་
མི་འགྱུར་ཁྱབ་བདག་དེ་བཞིན་ཉིད། ། སེམས་ཀྱི་ཆོས་ཉིད་རང་རིང་འོད་
གསལ་བ། ། གསལ་སྟོང་རིག་སྟོང་བདེ་སྟོང་ཟུང་འཇུག་པ། ། ཡིད་ལ་
བྱར་མེད་རང་བབས་འཇོག་པ་སོགས། ། ཟབ་ལམ་ཕྱག་རྒྱ་ཆེན་ལ་མངའ་
བརྙེས པའི། ། བཀའ་བརྒྱུད་ཆེ་བཞི་ཆུང་བརྒྱུད་ ཤངས་པ་ སོགས། །
བརྒྱུད་པར་བཅས་པ་རྣམས་ལ་གུས་ཕྱག་འཚལ། །
བརྩམ་པར་དམ་བཅའ་བ།
སྙིགས་མའི་དུས་འདིར་རྒྱལ་ བའི་བསྟན་ པ་ ནི། ། ཆུ་ཟླའི་རྗེས་
བསྙེགས་སྤྲིན་པར་ཉི་མ་བཞིན། ། རབ་བྱུང་རྣམས་ནི་ཚེ་འདིའི་དོན་ལ་
གཡེངས། ། སྔགས་པ་ཕལ་ཆེར་ཕྱུ་དང་ཆོ་གར་བྲེལ། ། ཀུན་ཀྱང་དཀོར་
ཟས་རྗེས་སུ་ཁྱི་ལྟར་ཉུལ། ། ཐར་འདོད་སྐྱེ་བོ་ཉིན་མོའི་སྐར་མ་ཙམ། ། དེ་
ཕྱིར་བསྟན་པ་སྤྱི་ལ་ཕན་དཀའ་ཡང་། ། སྔགས་སྒོར་ཞུགས་པའི་གཞོན་ནུ་



གསར་བུ་བ། ། བས་མཐར་ཉམས་ལེན་མཛད་པའི་གཅོང་ནད་ཅན། ། །
དབང་ལྔའི་ནུས་པ་ཉམས་པའི་རྒན་པོ་སོགས། ། སྐྱེ་བོ་འགའ་ལ་ཅུང་ཟད་
ཕན་སྲིད་སྙམ། ། བསྟན་པའི་སྙིང་པོ་རྡོ་རྗེ་ཐེག་པ་ཡི། ། རྒྱུད་སྡེ་རྣམས་
དང་གདམས་ངག་མན་ངག་སོགས། ། ཚད་ལྡན་ཡིག་ཆ་དག་ལས་ལེགས་
བཏུས་ནས། ། ལུས་སྦྱོང་སྐོར་རྣམས་ཕྱོགས་གཅིག་ཚིགས་བཅད་དུ། །
བསྡེབས་ཏེ་གོ་སླའི་ངག་གིས་མདོར་བསྡུས་བཀོད། །



གཉིས། རྒྱུད་སྡེའི་སྐོར་གྱི་བཤད་པ་མདོར་བསྡུས།
རྒྱུད་ཀྱི་བཤད་པ།
གསང་བ་འདུས་པའི་རྒྱུད་ཕྱི་མར། ། རྒྱུད་ནི་རྒྱུན་ཆགས་ཞེས་བྱ་
སྟེ། ། རྒྱུད་དེ་རྣམ་པ་གསུམ་དུ་འགྱུར། ། ཞེས་པའི་རྒྱུད་ཀྱི་ཁྱད་པར་
ནི། ། རྒྱུ་རྒྱུད་ ཐབས་ རྒྱུད་འབྲས་རྒྱུད་གསུམ། ། དེ་ལ་ ཐོག་ མ་ རྒྱུ་ཡི་
རྒྱུད། ། ཕ་རོལ་ ཕྱིན་ པའི་ ཐེག་ པ་ལ། ། དྲི་ མ་ བཅས་ པའི་དེ་ བཞིན་
ཉིད། ། བདེ་གཤེགས་སྙིང་པོ་ཞེས་སུ་གྲགས། །
རིག་འཛིན་སྔགས་ཀྱི་ཐེག་པ་ལ། ། འོད་གསལ་ལྷན་སྐྱེས་ཡེ་ཤེས་
ཟེར། ། གྲུབ་ཆེན་རྣམས་ཀྱི་མན་ངག་ཏུ། ། གཞི་ཡི་དངོས་པོའི་གནས་
ལུགས་ཏེ། ། ལུས་དང་སེམས་ཀྱི་ཁྱད་པར་གྱིས། ། རྡོ་རྗེའི་ལུས་དང་རྡོ་
རྗེའི་སེམས། ། རྣམ་གྲངས་གཉིས་སུ་དབྱེ་བར་མཛད། ། དེ་ལྟའི་རྣམ་
གྲངས་ལྡན་པ་ཡི། ། ཡེ་ཤེས་དེ་ལ་རྒྱུ་རྒྱུད་ཟེར། །
སྨིན་བྱེད་དབང་དང་གྲོལ་བྱེད་ལམ། ། རྟོག་པས་བསྒོམ་པ་བསྐྱེད་
རིམ་དང་། ། མི་རྟོག་མངོན་སུམ་རྫོགས་རིམ་སྟེ། ། རིམ་གཉིས་འཁོར་
དང་བཅས་པ་ལ། ། ཐབས་ཀྱི་རྒྱུད་ཅེས་བྱ་བར་བརྗོད། །
ཐབས་ཀྱི་རྒྱུད་ལ་བརྟེན་ནས་ནི། ། གློ་བུར་དྲི་མ་སྦྱངས་པ་ལས། །



སྒྲིབ་བྲལ་ཡེ་ཤེས་མངོན་གྱུར་པ། ། དེ་ལ་འབྲས་བུའི་རྒྱུད་ཅེས་བྱ། ། ཇི་
སྲིད་ནམ་ མཁའ་ གནས་ ཀྱི་ བར། ། རྐྱེན་ གྱིས་ མི་ འཕྲོག་ བརྟན་ པར་
གནས། །
རྒྱུད་སྡེའི་དབྱེ་བ་བཤད་པ།
རྩ་རྒྱུད་རྟོག་རྒྱུད་རྒྱུད་ཕྱི་མ། ། ཕྱི་མའི་ཕྱི་མ་བཤད་པའི་རྒྱུད། །
སྙིང་པོའི་རྒྱུད་དང་འབྲས་བུའི་རྒྱུད། ། ཤིན་ཏུ་རྨད་དུ་བྱུང་བའི་རྒྱུད། །
རྒྱུད་སྡེའི་དབྱེ་བ་བརྒྱད་དུ་བཤད། ། འོན་ཀྱང་ཐུན་མོང་ལུགས་ལ་ནི།
རྒྱུད་སྡེའི་དབྱེ་བ་བཞི་རུ་བཤད། །
ཕྱི་ཡི་ལུས་དང་ངག་གི་ལས། ། གཙོ་བོར་སྟོན་པ་བྱ་བའི་རྒྱུད། །
ཕྱི་ཡི་ལུས་ངག་བྱ་བ་དང་། ། ནང་གི་སེམས་ཀྱི་ཏིང་ངེ་འཛིན། ། ཆ་
མཉམ་སྟོན་པ་སྤྱོད་པའི་རྒྱུད། ། ནང་གི་ཐབས་དང་ཤེས་རབ་ཀྱི། ། རྣལ་
འབྱོར་སྒོམ་པ་གཙོ་བོར་སྟོན། ། དེ་ཕྱིར་རྣལ་འབྱོར་རྒྱུད་ཅེས་ཟེར། །
ཐབས་དང་ཤེས་རབ་གཉིས་མེད་སྦྱོར། ། རྒྱུད་རྣམས་ཀུན་གྱི་མཆོག་ཏུ་
གྱུར། ། དེ་ཡི་གོང་ན་གཞན་མེད་པས། ། རྣལ་འབྱོར་བླ་མེད་ཅེས་སུ་
བརྗོད། ། གསང་སྔགས་ཐབས་ཀྱི་ཕོ་ལྷ་གཙོར། ། སྟོན་པ་ཕ་རྒྱུད་ཅེས་བྱ་
ལ། ། རིག་སྔགས་ཤེས་རབ་ལྷ་མོ་གཙོར། ། སྟོན་པར་གསང་སྔགས་མ་
རྒྱུད་ཟེར། ། བསྐྱེད་རྫོགས་ཐབས་ཤེས་ཟུང་འཇུག་དང་། ། ཡབ་ཡུམ་
ཞལ་སྦྱོར་གཙོར་སྟོན་པ། ། གཉིས་མེད་རྒྱུད་ཅེས་བྱ་བར་བཤད། །
བཤད་པ་གཞན་ཡང་འདི་ལྟ་ སྟེ། ། བཙུན་མོའི་དབུས་སུ་ཧེ་རུ་



ཀའི། ། གཟུགས་ཀྱིས་བཞུགས་པ་མ་རྒྱུད་དང་། ། འཁོར་ལོ་བསྒྱུར་བའི་
རྒྱལ་པོ་ཡི། ། གཟུགས་ཀྱིས་བཞུགས་པར་ཕ་རྒྱུད་ཟེར། ། །
གསང་བ་སྔགས་ཀྱི་རྒྱུད་སྡེ་ལ། ། རིག་འཛིན་སྡེ་སྣོད་ཅེས་པ་ནི། །
རིག་སྔགས་འཆང་བའི་བསླབ་གཞི་དང་། ། སྔགས་ཀྱི་ཆོ་གས་ཚེ་འདི་
ལ། ། རིག་འཛིན་བདུན་གྱི་འབྲས་བུ་ཐོབ། ། དེ་ཕྱིར་རིག་འཛིན་སྡེ་སྣོད་
ཟེར། །
རིག་འཛིན་བདུན།
མོས་པ་སྤྱོད་པའི་རིག་འཛིན་དང་། ། ལས་ལ་སྦྱོར་བའི་རིག་འཛིན་
དང་། ། ས་ལམ་ཆུད་པའི་རིག་འཛིན་དང་། ། ལམ་ལ་སྤྱོད་པའི་རིག་
འཛིན་དང་། ། ལམ་རྣམས་སྨིན་པའི་རིག་འཛིན་དང་། ། ཕྱག་རྒྱ་ཆེན་
པོའི་རིག་འཛིན་དང་། ། བྱ་བ་མཐར་ཕྱིན་རིག་འཛིན་ཏེ། ། རིག་འཛིན་
རྣམ་པ་བདུན་ཡིན་ནོ། །
དགའ་བ་བཅུ་དྲུག་
གོ་རིམ་དབང་གིས་དགའ་བ་བཞི། ། ལྟ་དང་རྒོད་དང་ལག་བརྐྱང་
དང་། ། དབང་པོ་གཉིས་གཉིས་འཁྲིག་པའོ། །
གནས་ལ་ལྟོས་པའི་དགའ་བ་བཞི། ། སྤྱི་བོའི་གནས་སུ་དགའ་བ་
དང༌། ། མགྲིན་པར་མཆོག་དགའ་སྙིང་གར་ནི། ། ཁྱད་ པར་ ཅན་གྱི་
དགའ་བ་དང་། ། ལྟེ་བར་ལྷན་ཅིག་སྐྱེས་དགའ་འོ། །
8



སྤང་བྱར་ལྟོས་པའི་དགའ་བ་བཞི། ། དགའ་བ་དང་པོའི་སྐབས་སུ་
ནི། ། རྣམ་རྟོག་རག་རིམ་ཙམ་ཞིག་སྤོང་། ། དགའ་བ་གཉིས་པའི་དུས་སུ་
ནི། ། བདག་ཏུ་འཛིན་པའི་རྟོག་པ་སྤོང་། ། དགའ་བ་གསུམ་པའི་དུས་སུ་
ནི། ། ཕྱག་རྒྱུར་འཛིན་པའི་རྣམ་རྟོག་སྤོང་། ། དགའ་བ་བཞི་པའི་དུས་སུ་
ནི། ། དབྱེར་མེད་འཛིན་པའི་རྟོག་པ་སྤོང་། །
ངོ་བོར་ལྟོས་ པའི་ དགའ་ བ་ བཞི། ། དགའ་ བ་ དང་ པོ་ བདེ་ བ་ །
དང་། ། གཉིས་པར་བདེ་སྟོང་གསུམ་པ་ལ། ། བདེ་ལ་རྟོག་པ་མེད་པ་
དང་། ། བཞི་པར་བདེ་སྟོང་བློ་འདས་ཏེ། ། བསྡོམས་པས་དགའ་བ་བཅུ་
དྲུག་གོ །
དབང་བཞིའི་དམ་ཚིག་ཉི་ཤུ།
ཐོག་མར་བུམ་པའི་དབང་ལ་ལྔ། ། མཉམ་བཞག་དམ་ཚིག་བསྐྱེད་
རིམ་དང་། ། རྗེས་ཀྱི་དམ་ཚིག་ངོ་བོ་ཉིད། ། རྣམ་པ་གསུམ་གྱི་རང་བཞིན་
ནོ། ། བཟའ་བར་བྱ་བའི་དམ་ཚིག་ནི། ། ཤ་ལྔ་བདུད་རྩི་ལྔ་ཡིན་ནོ། །
རྒྱུན་དུ་བསྲུང་བའི་དམ་ཚིག་ནི། རྩ་ལྟུང་བཅུ་བཞི་ཡན་ལག་བརྒྱུད། །
འབྲལ་མི་རུང་བའི་དམ་ཚིག་ནི། ། རྡོ་རྗེ་དང་ནི་དྲིལ་བུའོ། །
གསང་དབང་དམ་ཚིག་ལྔ་པོ་ནི། ། མཉམ་བཞག་དམ་ཚིག་རྩ་རླུང་
དང༌། ། རྗེས་ཀྱི་དམ་ཚིག་གཏུམ་མོའི་མེ། ། བཟའ་བའི་དམ་ཚིག་སྟོང་
གསལ་ཏེ། ། བསྲུང་བའི་དམ་ཚིག་རླུང་གནོད་ཀུན། ། འབྲལ་མི་རུང་
བའི་དམ་ཚིག་ནི། ། རླུང་ཐུན་རེ་རེ་ཆད་མེད་བཅས། ། །



ཤེས་རབ་ཡེ་ཤེས་དབང་ལའང་ལྔ། ། མཉམ་བཞག་དམ་ཚིག་ཚད་
ལྡན་ཡུམ། ། རྗེས་ཀྱི་དམ་ཚིག་དགའ་བ་བཞི། ། བཟའ་བའི་དམ་ཚིག་
བདེ་སྟོང་སྟེ། ། བསྲུང་བའི་དམ་ཚིག་འཛག་པ་དྲུག ། འབྲལ་མི་རུང་
བའི་དམ་ཚིག་ནི། ། དངོས་སམ་ཡིད་ཀྱི་རིག་མའོ། །
འཛག་པ་དྲུག
དཀའ་བས་རྡུལ་དང་འདྲེས་ནས་འཛག ། ནད་ཀྱིས་གཅིན་དང་
འདྲེས་ནས་ འཛག ། གདོན་ དང་ བག་ཆགས་ སོགས་ ཀྱིས་ འཛག །
མཛེས་པའི་ ཡུལ་ ལ་ ཆགས་ པས་ འཛག ། བདེ་ བ་ རྒྱས་ དྲག་ འཛག་ པ་
དང་། ། ཟས་མ་འཕྲོད་པས་འཛག་པའོ། །
ཚིག་གི་དབང་ལྔ།
མཉམ་བཞག་དམ་ཚིག་དགའ་བ་བཞི། ། རྗེས་ཀྱི་དམ་ཚིག་རྡོ་རྗེའི་
རླབས། ། བཟའ་བའི་དམ་ཚིག་ཆོས་ཉིད་ལ། ། ཆོས་ཉིད་དུ་ནི་རོལ་
བའོ། ། བསྲུང་བའི་དམ་ཚིག་སྒྲིབ་པ་གཉིས། ། འབྲལ་མི་རུང་བའི་དམ་
ཚིག་ནི། ། བདེ་སྟོང་གཉིས་མེད་ལྟ་བ་ཡིན། །
དེ་ཉིད་བཅུ།
རྣལ་འབྱོར་བླ་ན་མེད་པ་ཡི། ། སྐབས་ཀྱི་དེ་ཉིད་བཅུ་པོ་ནི། །
དཀྱིལ་འཁོར་ སྔགས་ དང་ ཕྱག་རྒྱ་དང་། ། བདག་ གནས་བསྲུང་བ་ ལྷ་
10



དྲངས་པ། ། བཟླས་ བརྗོད་ བསྒོམ་ པ་ སྦྱིན་སྲེག་དང་། ། ཉེར་ བསྡུས་
གཤེགས་གསོལ་བཅས་པ་བཅུ། །
གནད་ཆོས་བཅུ་གསུམ།
འབའ་རམ་དར་མ་དབང་ཕྱུག་གི ། ཕྱག་ཆེན་གནད་ཆོས་བཅུ་
གསུམ་ནི། །བྱ་བ་བཏང་བ་དབེན་གསུམ་བརྟེན་པའི་གནད། ། ལུས་ཀྱི་
འཕྲུལ་འཁོར་རྟེན་འབྲེལ་འཇོམས་པའི་གནད། ། བྱང་ཆུབ་སེམས་བསྐྱེད་
ཐེག་པ་ཆེན་པོའི་གནད། ། སྐད་ཅིག་དྲན་རྫོགས་གཟུགས་སྐུ་འཆར་བའི་
གནད། ། བླ་མ་སྒོམ་པ་བྱིན་རླབས་འབྱུང་བའི་གནད། ། སྟེང་འགག་
ཆེན་པོ་ རྣམ་རྟོག་འཛོམས་པའི་གནད; ། འོག་འགག་ཆེན་པོ་བདེ་བ་
འབྱུང་བའི་གནད། ། འདི་རྣམས་སྦྱོར་བའི་ཆོས་བདུན་ཡིན། ། བཏང་
སྙོམས་ཆེན་པོ་ཡེ་ཤེས་འཆར་བའི་གནད། ། མ་སྤངས་རྩེ་གཅིག་ཆོས་སྐུ་
འཕེལ་ བའི་ གནད། །གསལ་ ལ་ ཡུན་ ཐུང་ བྱིང་ རྒོད་ འཇོམས་ པའི་
གནད། ། ཆུ་བོའི་རྒྱུན་སྒོམ་བར་ཆད་མེད་པའི་གནད། ། ཉོན་མོངས་
ཐོག་བརྫིས་དགག་སྒྲུབ་མེད་པའི་གནད། ། འདི་དག་དངོས་གཞིའི་ཆོས་ལྔ་
ཡིན། ། རྨི་ལམ་ལ་སོགས་རྗེས་ཐོབ་བསྲེ་བའི་གནད། ། རྗེས་ཀྱི་ཆོས་ནི་
གཅིག་ཉིད་དོ། །
11



གསུམ། ལུས་སྦྱོང་སྐོར་གྱི་བཤད་པ་མདོར་བསྡུས།
ལུས་གྲུབ་ཚུལ་བཤད་པ།
མངལ་སྐྱེས་ལུས་ཀྱི་གྲུབ་ཚུལ་འདི། ། རྣལ་འབྱོར་རྒྱུད་ཀྱི་ལུགས་
ལྟར་ན། ། ཐོགས་མེད་ནས་བསགས་རྣམ་སྨིན་གྱི། ། རླུང་གིས་ཉེར་ལེན་
རྒྱུ་བྱས་ཤིང་། ། ཚད་ལྡན་ཕ་མའི་འདུ་འཕྲོད་ཀྱིས། ། ཉེ་བར་ལེན་པའི་
རྐྱེན་བྱས་ཏེ། ། བར་དོའི་རྣམ་ཤེས་ལས་རླུང་དང༌། ། འགྲོགས་ཏེ་ཕ་ཡི་
དབང་པོར་བརྒྱུད། ། མ་ཡི་མངལ་དུ་དཀར་དམར་གྱི། ། ཐིག་ལེ་ཁ་སྦྱོར་
གོང་བུར་ཞུགས། ། དེ་ནས་ཁ་སྦྱོར་གོང་བུ་འདི། ། མེར་མེར་ནུར་ནུར་
ལྟར་ལྟར་དང་། ། མཁྲང་འགྱུར་རྐང་ལག་འགྱུར་ལ་སོགས། ། མངལ་གྱི་
གནས་སྐབས་ཐམས་ཅད་དུ། ། དལ་བ་མེད་པར་གཡོ་ཞིང་འཕེལ། །
མཐའ་མར་ལུས་རྫོགས་ཕྱི་རུ་སྐྱེས། ། དེ་ཀུན་རླུང་གིས་བྱས་པ་སྟེ། ། རླུང་
དེའི་སྤྱི་མིང་ལས་རླུང་ཟེར། ། ཁྱེ་འུ་མངལ་ན་གནས་པའི་ཚེ། ། རང་གི་ལྟེ་
བ་ལ་བརྟེན་ནས། ། མ་ཡི་ལུས་བཅུད་ལོངས་སྤྱད་དེ། ། ལུས་ཟུངས་རྒྱས་
ཤིང་བསྐྱེད་པར་བྱས། ། ཟླ་བ་ལྔ་ན་ལུས་ཀྱི་དབྱིབས། ། ཡོངས་སུ་གྲུབ་སྟེ་
བུ་ཡིན་ན། ། མ་ཡི་ལྟོ་བའི་གཡས་སུ་གནས། ། གདོང་པ་མ་ཡི་སྐལ་པར་
གཏད། ། གལ་ཏེ་བུ་མོ་ཡིན་ན་ནི། ། མ་ཡི་ལྟོ་བའི་གཡོན་དུ་གནས། །
12



གདོང་པ་མ་ཡི་མདུན་ངོར་གཏད། ། ཟླ་བ་བཅུ་ན་ལུས་ཡོངས་རྫོགས། །
སྣ་སྒོར་སྐྱེད་བྱེད་རླུང་ཞུགས་པས། ། ལུས་པོ་ཡང་ཞིང་གཡོ་བ་དང་། །
མགོ་བོ་ལྗིད་ཅིང་མགོ་མཇུག་ལོག ། དེ་ནས་ཕྱི་རུ་ཐོན་ནས་སྐྱེས། ། རྩ་
དང་ཤ་དང་པགས་པ་སོགས། ། མ་ཡི་ཁྲག་ལས་གྲུབ་པ་སྟེ། ། སྨད་ནས་
རིམ་གྱིས་ཡར་ཆགས་ཤིང་། ། རུས་པ་ཀླད་པ་རྒྱུས་པ་སོགས། ། ཕ་ཡི་ཁུ་
བས་གྲུབ་པ་སྟེ། ། སྟོད་ནས་རིམ་གྱིས་མར་ཆགས་སོ། ། དེ་ཡང་ལུས་ལ་གྲ་
རགས་གཉིས། ། མིག་དང་རྣ་བ་ལ་སོགས་པའི། ། དབང་རྟེན་རྣམས་ནི་
རགས་པའི་ལུས། །རྩ་རླུང་ཐིག་ལེ་གསུམ་པོ་ལ། ། ཕྲབའི་ལུས་ཞེས་
བརྗོད་པ་ཡིན། ། རྩ་ནི་གནས་པའི་ཁྱིམ་དང་འདྲ། ། ཐིག་ལེ་ནང་གི་ནོར་
བཞིན་ཏེ། ། རླུང་ནི་བདག་པོ་ལྟ་བུའོ། ། ཕལ་པའི་ལུས་ངག་ཡིད་གསུམ་
དང་། ། ཧེ་རུ་ཀ་ཡི་སྐུ་གསུང་ཐུགས། ། བརྟན་དང་གཡོ་བའི་འཇིག་རྟེན་
ཀུན། ། དབྱེར་མེད་གཅིག་ཏུ་གྱུར་པ་ལ། ། རྡོ་རྗེའི་ལུས་ཞེས་ཡོངས་སུ་
གྲགས། །
ཁམས་ཀྱི་དྭངས་སྙིགས་འབྱེད་ཚུལ།
ཟས་ཀྱི་དངོས་རྣམས་ཕོ་བ་རུ། ། རླུང་མེས་བསྲེགས་ཤིང་མཉམ་
པར་བསྲེས། ། བད་ཀན་གྱིས་ནི་བཞུས་ཤིང་མྱགས། ། མཁྲིས་པས་སྦྱངས་
ཤིང་མདོག་ཀྱང་བསྒྱུར། ། དྭངས་མ་མཆིན་པའི་རྩ་ཆེན་བརྒྱུད། ། ལུས་
ཀྱི་རྩ་རྣམས་ཀུན་ཏུ་བཀྲམས། ། སྙིགས་མ་སྐ་བའི་རིགས་རྣམས་ནི། ། རྒྱུ་
མར་བརྒྱུད་དེ་འོག་སྒོར་འདོར། ། སླ་བའི་རིགས་རྣམས་རྒྱུ་སྒྲོག་ནས། །
13



ལྷང་བར་ བརྒྱུད་ དེ་འོག་ ཏུ་ འདོར། ། ཁྲག་ གི་ སྙིགས་ མ་ མཆིན་ པར་
བརྒྱུད། ། མཁྲིས་པར་གྱུར་ཅིང་སྙིགས་མ་རྣམས། ། དྲི་ཆུ་དང་འབྲེལ་ཀུ་
ཡར་གྱུར། ། དྲི་ཆེན་དང་འབྲེལ་ མདོག་སེར་བཅས། ། དྲི་ཆེན་དྲི་ཆུ་
མཉམ་དུ་འདོར། ། ཤ་ཡི་སྙིགས་མ་པགས་སྤུ་དང་། ། ཚིལ་གྱི་སྙིགས་མ་
རྨེན་བུ་དང༌། ། རུས་ པའི་སྙིགས་ མ་ སོ་ སེན་སོགས། ། སྙིགས་འདོར་
བཅུད་ལེན་གཡོ་འགུལ་འདི། ། སྐད་ཅིག་གཅིག་ཀྱང་དལ་བ་མེད། ། དེ་
ཡི་རྩ་བ་རླུང་གིས་བྱས། ། རླུང་དེར་ལས་ཀྱི་རླུང་ཞེས་ཟེར།
རྩ་རླུང་ཐིག་ལེ་སྤྱིའི་བཤད་པ།
རྩ་དང་རླུང་དང་ཐིག་ལེ་གསུམ། ། ཕྱི་ནང་གསང་བའི་ཁྱད་པར་
གསུམ། ། དེ་ལ་ཐོག་མར་ཕྱི་ཡི་རྩེ། ། མཐའ་བྲལ་ནམ་མཁའི་ཁམས་ཡིན་
ནོ། ། རླུང་ནི་གཡོ་བའི་རླུང་ཀུན་ཏེ། ། ཐིག་ལེ་གཟུགས་སོགས་ཡུལ་དྲུག་
གོ ། ནང་གི་རྩ་ཡི་གཙོ་བོ་ནི། ། དབུ་མ་རོ་མ་རྐྱང་མ་གསུམ། ། རླུང་ནི་
འགྱུ་བྱེད་ལས་རླུང་སོགས། ། ཐིག་ལེ་བྱང་སེམས་དཀར་དམར་རོ། །
གསང་བའི་ རྩ་ ནི་ འཛིན་ པའི་ སེམས། ། ངོ་བོ་ སྟོང་ པའི་ རང་ བཞིན་
ཡིན། ། རླུང་ནི་ འགྱུ་བྱེད་ རིགས་ པའི་ རྩལ། ། ཐིག་ལེ་ བདེ་བ་ཆེན་
པོའོ། །
རྩ་རླུང་ཐིག་ལེ་གསུམ་པོ་ལ། ། ཕོ་མོ་མ་ནིང་གསུམ་གསུམ་དབྱེ། །
ཕོ་རྩ་དྲུག་ལ་འཕང་མཐོ་ཞིང་། ། མོ་རྩ་འཇམ་ཞིང་འཕང་ཡང་དམའ། །
མ་ནིང་རྩ་ནི་སྙོམས་པའོ། ། ཕོ་རླུང་དྲག་ཅིང་རྩུབ་པ་དང་། ། མོ་རླུང་
14



འཇམ་ལ་ཅུང་ཟད་དལ། ། མ་ནིང་རླུང་ནི་སྙོམས་ཕྱིར་རོ། ། ཕོ་ནི་བདེ་བ་
ཤས་ཆེ་ལ། ། མི་རྟོག་པ་ནི་ཤས་ཆུང་ངོ་། ། མོ་ནི་མི་རྟོག་ཤས་ཆེ་ལ། །
བདེ་བ་ཅུང་ཟད་ཤས་ཆུང་ངོ་། ། མ་ནིང་གཉིས་ཀ་ཆ་སྙོམས་སོ། །
ལུས་སྦྱོང་ཉི་ཤུ།
ཐོག་མར་ལག་གཉིས་མཉམ་པར་བཞག ། གཉིས་པ་ལག་བསྣོལ་
བྲང་ལ་སྦྱར། ། གསུམ་པ་བརླ་སྟེང་ཁུ་ཚུར་མཉེས། ། བཞི་པ་གནམ་ལ་
ལུས་པོ་བཅུས། ། ལྔ པ་གཞུ་རྒྱུད་འགེངས་པ་འདྲ། ། དྲུག་པ་ཁུ་ཚུར་
བཅངས་ནས་བརྐྱངས། ། བདུན་པ་ལག་གཉིས་རྡོ་བཅག་འདྲ། ། བརྒྱད་
པ་གྲུ་མོ་བྲང་ལ་རྒྱབ། ། དགུ་པ་དཀྱིལ་དཀྲུང་ལག་གཉིས་འཕུལ། ། བཅུ་
པ་ལག་གཉིས་བརླ་སྟེང་བཀུག ། བཅུ་གཅིག་སྐྱིལ་ དཀྲུང་ལན་གསུམ་
བརྡབས། ། བཅུ་གཉིས་འགྲེང་ལ་ལན་གསུམ་བསྒྲེངས། ། བཅུ་གསུམ་ཁུ་
ཚུར་རྒྱབ་བརྡུང་བྱ། ། བཅུ་བཞི་གྲུ་མོ་སྟག་ལྟར་བསྐོར། ། བཅོ་ལྔ་འགྲེང་
ལ་ལན་གསུམ་རྒྱབ། ། བཅུ་དྲུག་སུག་གཉིས་གཡས་གཡོན་རྡེབ། ། བཅུ་
བདུན་རྒྱུ་མ་ལན་གསུམ་ཤད། ། བཅོ་བརྒྱུད་རྐང་པ་རྒྱབ་མདུན་ཤད། །
བཅུ་དགུ་གསང་བའི་རྩེ་ནས་འཐེན། ། ཉི་ཤུ་ཕྱོགས་བཞིར་ཕྲ་བའོ། །
སྟངས་སྟབས་བདུན།
སེང་གེ་དཀར་མོའི་བཞད་ཚུལ་གྱིས། ། རླུང་རོ་ལན་གསུམ་ཕྱི་ལ་
འདོར། ། ཝ་མོའི་དྲི་མ་སྣོམ་ཚུལ་གྱིས། ། གཙང་རླུང་ནང་ལ་ལན་གསུམ་
7



འཐེན། ། ཚ་བ་མེ་ཡིས་སྐྱིལ་ཚུལ་གྱིས། ། ལུས་ཀྱི་ནང་དུ་ལན་གསུམ་
བསྐྱིལ། ། རི་དྭགས་འདུག་པའི་སྟངས་སྟབས་ཀྱིས། ། རླུང་ཀུན་སྟོད་དུ་
ལན་གསུམ་སྤུངས། ། སྟག་མོ་སྐྱུགས་པའི་སྟངས་སྟབས་ཀྱིས། ། རླུང་ཀུན་
ལན་གསུམ་གྱེན་དུ་འདྲེན། ། གཡང་མོ་ལུག་གི་སྤུ་སྤྲུགས་ལྟར། ། ལུས་པོ་
ཡོངས་རྫོགས་ལན་གསུམ་སྤྲུགས། ། ཅང་ཤེས་རྟ་ཡི་ཕྲ་ཚུལ་ལྟར། ། རྒྱབ་
མདུན་ལན་མ་གསུམ་གསུམ་ཕྲ། །
རྣམ་སྣང་ཆོས་བདུན།
འཕྲུལ་འཁོར་ཡོངས་ཀྱི་དང་པོ་ལ། ། ལུས་ཀྱི་རྣམ་སྣང་ཆོས་བདུན་
ནི། ། རྐང་པ་རྡོ་རྗེ་སྐྱིལ་དཀྲུང་བཅས། ། ལག་གཉིས་མཉམ་བཞག་ཕྱག་
རྒྱ་བཅའ། ། སྒལ་ཚིགས་དྲང་པོར་མདའ་ལྟར་བསྲངས། ། མགྲིན་པ་
ལྕགས་ཀྱུ་ལྟ་བུར་གུག ། བྲོང་ནི་སེང་གེ་བཞིན་དུ་ཡངས། ། དཔུང་པ་
རྒོད་ཀྱི་གཤོག་ལྟར་བརྒྱངས། ། ལྕེ་རྩེ་ཡ་རྐན་ངོས་སུ་སྦྱར། ། མིག་ཞགས་
སྣ་ཡི་རྩེ་མོར་ཕབ། ། ལུས་སེམས་ལྷོད་ཅིང་གཉུག་མར་བཞག །
རླུང་སྦྱོར་བཞི།
རྔུབ་པ་དགང་བ་གཞིལ་པ་དང་། ། འཕང་བ་རྣམ་པ་བཞི་ཡིན་
ནོ། ། དེ་ལ་རྩུབ་པའི་སྦྱོར་བ་ནི། ། སྣ་ཡི་བུ་ག་གཉིས་ཀྱིས་རླུང་། །
ལྕགས་ཀྱུ་བཞིན་དུ་ཚུར་བཀུག་ སྟེ། འཇམ་ ཞིང་ རིང་པོར་རང་གནས་
སུ། ། ཚུད་པར་བྱ་ལ་ དྲག་ན་འཁྱུར། ། དེ་ཕྱིར་འཇམ་དལ་ མན་ངག་
16



ཡིན། །
དགང་བ་སྣ་བུག་གཡས་གཡོན་ནས། ། རྒྱུ་མ་སྟོང་པར་ཕུ་བཏབ་
བཞིན། ། རོ་རྐྱང་གཉིས་ནས་ཤ་ར་ར། ། དབུ་མའི་ནང་དུ་ཞུགས་པར་
བསམས། །
གཞིལ་བའི་རླུང་ གི་ སྦྱོར་ བ་ནི། ། ཕོ་ བར་ རླུང་ བཅུག་ དྲག་ ཏུ་
མནན། ། མནན་དཀའི་དུས་སུ་ཡུད་ཙམ་ལྷོད། ། ཅུང་ཟད་ཕྱིར་བཏང་
ལྷག་མ་རྣམས། ། ཡང་དུ་མནན་ཅིང་བསྡམ་པར་བྱ། །
མདའ་ལྟར་འཕངས་ པའི་ སྦྱོར་ བ་ནི། ། བསྡོམས་ པས་ མ་ ཐུབ་
གཏོང་དུས་སུ། ། སྣ་བུག་གཉིས་ནས་ཆ་གཉིས་ཙམ། ། དལ་བར་བཏང་
ཞིང་དམིགས་པ་ནི། ། དབུ་མའི་ནང་ནས་ནམ་མཁའ་ལ། ། རྩལ་པོ་ཆེ་
ཡིས་མདའ་འཕངས་ལྟར། ། སི་སི་སྟེང་དུ་འགྲོ་བར་བསམས།།
ཀྱེ་རྡོ་ལུགས་ལ་ཕྱིར་དབྱུང་བ། ། ནང་དུ་དགང་བ་ནང་གང་བ། །
གཡོལ་མེད་གཞིལ་བ་བཞི་རུ་བཤད། །
ཕྱག་ཆེན་ནཱ་རོ་དྲུག་སྐོར།
༡ སྐེད་པ་གཡས་གཡོན་བསྐོར་བ་ཡིས། ། ལྟེ་བའི་རྩ་མདུད་མ་
ལུས་བཀྲོལ། །
༢ དཔུང་པ་གཡས་གཅུ་གཡོན་གཅུ་ཡིས། ། སྙིང་ནི་རྩ་མདུད་
བཀྲོལ་བར་བྱས། །
༣ སྐྱེ་བ་གཡས་གཡོན་བསྐོར་བྱས་པས། ། མགྲིན་པའི་རྩ་མདུད་



ཡོངས་སུ་བཀྲོལ། །
༩ མགོ་བོ་ཕྱོགས་བཞིར་རྡེག་པ་ཡིས། ། སྤྱི་བོའི་རྩ་མདུད་མ་ལུས་
བཀྲོལ། །
༥ རྐང་ལག་བརྐྱང་བསྐུམ་མང་བྱས་ན། ཡན་ལག་རྣམས་ཀྱི་རྩ་
འདུད་བཀྲོལ། ། །
༦ ལུས་ཡོངས་སྤྲུགས་སྤྲུགས་བྱས་པ་ཡིས། ། ལུས་ཀྱི་རྩ་མདུད་མ་
ལུས་བཀྲོལ། །
ནཱ་རོ་དྲུག་སྐོར་གྱི་ལག་ལེན།
དང་པོ། རླུང་བུམ་པ་ལྟར་བཀང་བ།
ལག་གཉིས་མཐེབ་ཆེན་ནང་དུ་བཀུག ། སྲིན་ལག་གཉིས་ཀྱི་རྩ་
བར་མནན། ། ལག་འགོ་པུས་མོ་གཉིས་ལ་བཀལ། ། སྣ་སྒོ་གཉིས་ནས་
རླུང་དལ་བུས། ། འཇམ་ཞིང་རིང་བ་ཐད་ཀར་རྔུབ། ། དབུ་མའི་ནང་དུ་
སོང་བར་བསམས། ། མཆིལ་མ་མིད་དང་ལྷན་ཅིག་ཏུ། ། ལྟེ་འོག་སོར་
བཞིར་ཚིར་གྱིས་མནན། ། འོག་སྒོ་གཉིས་ནས་རླུང་དལ་བུས། ། ལྟེ་བའི་
འོག་ཏུ་ཡར་དྲངས་ཏེ། ། སྟེང་འོག་རླུང་གཉིས་ཁ་སྦྱོར་དུ། ། རང་གི་ནུས་
པའི་ཚད་ལྟར་བཟུང་། ། རླུང་འཛིན་མི་ཐུབ་བྱུང་བ་ན། ། སྣ་སྒོ་གཉིས་
ནས་དལ་བུས་བཏང་། ། དབུ་མའི་ནང་ནས་སྤྱི་བོ་རུ། ། སིག་སིག་སོང་
བའི་དམིགས་པ་བྱེད། ། འདི་ནི་འཁྲུལ་འཁོར་ཐམས་ཅད་ཀྱི། ། གཞི་
དང་རྩ་བ་ལྟ་བུ་ཡིན། ། རླུང་གི་འབྱོར་ཚད་ལྟ་བ་ན། ། གོང་ལྟར་རླུང་
18



བཟུང་ལག་པ་གཉིས། ། གནས་གསུམ་རེག་པར་བྱེད་པའམ། ། ཡང་ན་
ལན་གསུམ་མཉེས་པ་དང༌། ། སེ་གོལ་ལན་གསུམ་གཏོག་པ་སོགས། །
བརྩིས་ཏེ་རབ་ནི་བརྒྱ་དང་བརྒྱད། ། འབྲིང་བ་དོན་གཉིས་ཐ་མ་ནི། །
སུམ་ཅུ་སོ་དྲུག་བཟུང་ཐུབ་ན། ། འབྱོངས་པའི་རྟགས་ཡིན་འབེབས་ཆུང་
བྱ། ། །
གཉིས་པ། རླུང་འཁོར་ལོ་ལྟར་བསྐོར་བ།
རྡོ་རྗེའི་སྐྱིལ་ཀྲུང་ལེགས་པར་བཅའ། ། རྐང་པ་གཡས་པའི་མཐེབ་
ཆེན་ལ། ། ལག་པ་གཡས་པའི་སྲིན་ལག་དང་། ། མཐེབ་ཆེན་གཉིས་ཀྱིས་
ལེགས་པར་བཟུང་། ། རྐང་པ་གཡོན་པའི་མཐེབ་ཆེན་ལ། ། ལག་པ་
གཡོན་ པའི་ མཐེབ་ ཆེན་ དང་། །སྲིན་ ལག་ གཉིས་ ཀྱིས་ དམ་ པོར་
བཟུང་། ། རྐང་པ་བསྲང་ལ་ལུས་མི་འགུལ། ། ཕོ་བ་རྐང་པ་གཡས་གཡོན་
དུ། ། ལན་གྲངས་གསུམ་གསུམ་འགུལ་བར་བྱེད། ། གཡས་འཁྱོག་གཡོན་
འཁྱོག་གསུམ་གསུམ་བྱ། ། མདུན་རྒྱབ་འཕུལ་བ་གསུམ་གསུམ་བྱ། ། དེ་
ནས་འབེབས་རྣམས་བྱ་དགོས་སོ། །
གསུམ་པ། རླུང་ལྕགས་ཀྱུ་ལྟར་དགུག་པ། །
ལག་གཉིས་ཁུ་ཚུར་དམ་པོར་བཅངས། ། སྙིང་ཀ་ནས་བཟུང་ཐད་
ཀར་བརྐྱངས། ། དེ་ནས་རིམ་གྱིས་དལ་བུའི་ངང༌། ། དཔུང་འགོའི་བར་
དུ་ལེགས་པར་བཀུག ། ལག་པའི་གྲུ་མོ་གཉིས་པོ་ནི། ། གཡས་པ་གཡས་
པའི་མཆན་ཁུང་དང་། ། གཡོན་པ་གཡོན་པའི་མཆན་ཁུང་ལ། ། ལག་
གསུམ་དྲག་ཏུ་བརྡབས་པའི་རྗེས། ། འབེབས་རྣམས་གང་རུང་བྱ་བར་
འོས། །



བཞི་པ། རྡོ་རྗེ་བསྡམ་པའི་ཕྱག་རྒྱ་བསྒྱུར་བ།
པུས་མོ་གཉིས་པོ་ས་ལ་བཙུགས། ། ལུས་ནི་མདའ་ལྟར་དྲང་པོར་
བསྲུངས། ། ལག་གཉིས་སོར་མོ་ཕན་ཚུན་བསྣོལ། ། རིམ་གྱིས་སྟེང་དུ་
ལན་གསུམ་དྲངས། ། འོག་ཏུ་ལན་གསུམ་བསྒྱུར་བའི་རྗེས། ། འབེབས་
གསུམ་གང་རུང་བྱ་བ་དགེ །
ལྔ་པ། ཁྱི་མོའི་སྐྱུག་སྟངས། །
ལུས་པོ་ ཁ་ སྦུབ་རྐང་ལག་བཞི། ། ས་ ལ་ བཙུགས་ ཤིང་ ལག་ པ་
གཉིས། ། མདུན་དུ་ཅུང་ཟད་བརྐྱངས་པའི་ཚུལ། ། མགོ་བོ་ལག་གཉིས་
བར་མ་ནས། ། གནམ་ལ་ཕྱོགས་ཤིང་འོག་ཏུ་སྒྱུར། ། ཁྱི་མོ་སྐྱུག་སྟངས་
ལན་གསུམ་ རྗེས། ། ཤར་ལངས་བྱས་ཏེ་རྐང་པ་ གཉིས། ། གཡས་ པ་
གཡས་དང་གཡོན་པ་གཡོན། ། ཤུགས་ཆེན་སྤྲུག་རྗེས་འབེབས་བྱའོ། །
དྲུག་པ། གཡང་མོ་ལུག་ལྟར་སྤྲུག་པ། །
དཔུང་པ་གཡས་གཡོན་ཕན་ཚུན་ཤད། ། ལག་པའི་སོར་མོ་འཐེན་
རེས་བྱེད། ། མགོ་ལག་ཚང་མ་འཁྲུ་བ་ལྟར། ། འཕུལ་བ་ལན་མ་གསུམ་
གསུམ་བྱེད། ། དཔེར་ན་ལུག་གིས་རྡུལ་སྤྲུག་ལྟར། ། ལུས་ཡོངས་སྤྲུག་
ཅིང་རྐང་པ་གཉིས། ། འཕོང་ལ་དྲག་ཏུ་བརྡེག་པའི་རྗེས། ། འབེབས་
གསུམ་གང་རུང་བྱ་བ་སྟེ། ། ནཱ་རོ་དྲུག་སྐོར་ལག་ལེན་རྫོགས། །
རྩལ་སྤྲུགས་དགུ།
མཁའ་ལྡིང་རྒོད་ཀྱི་འགྲངས་སྤྲུགས་དང་། ། ཅང་ཤེས་རྟ་ཡི་རྡུལ་



སྤྲུགས་དང་། ། རི་དྭགས་རྒྱལ་པོའི་སྤུ་སྤྲུགས་གསུམ། ། འཕྲུལ་འཁོར་
ཡོངས་ཀྱི་དང་པོར་བྱ། ། གཅན་གཟན་རྒྱལ་པོའི་རྩལ་སྤྲུགས་དང་། །
གཡང་ མོ་ ལུག་ གི་ ལུས་ སྤྲུགས་ དང་། ། ཤ་ ཟ་ སྤྱང་ མོའི་ མགོ་ སྤྲུགས་
གསུམ། ༑ འཕྲུལ་འཁོར་ཡོངས་ཀྱི་བར་དུ་བྱ། ། གྱད་ཀྱི་རྩལ་སྤྲུགས་ཆེན་
མོ་དང་། ། ཆུ་སྲིན་རྔ་སྤྲུགས་ཆེན་མོ་དང་། ། སྟག་མོའི་ཇམ་སྤྲུགས་ཆེན་
མོ་གསུམ། ། འཕྲུལ་འཁོར་མཇུག་སྡུད་དུས་སུ་བྱ། ། །
ལུས་སྦྱོང་སོ་བདུན།
ལུས་བསྲངས་གཡས་གཡོན་གསུམ་གསུམ་བསྐོར། ། ལག་གཉིས་
པུས་ མོ་ གཡས་ པར་ མནན། ། སྐེད་ པ་ གཡས་ གཡོན་ གསུམ་ གསུམ་
བསྐོར། ། ལག་གཉིས་པུས་མོ་གཡོན་པར་མནན། ། རྐེད་པ་གཡས་གཡོན་
གསུམ་ གསུམ་ བསྐོར། ། གཞུ་ འགེངས་ གཡས་ གཡོན་ གསུམ་ གསུམ་
བྱས། ། ཁུ་ཚུར་བྲང་ལ་གསུམ་གསུམ་བརྡེགས། ། ལག་པ་གཡས་གཡོན་
གསུམ་གསུམ་འཕུར། ། གོང་གི་དྲུག་དྲུག་སོ་དྲུག་ཐོག ། ལུས་སྤྲུགས་
གཅིག་བྱས་སུམ་ཅུ་བདུན། །
རས་ཆུང་དྲུག་སྐོར།
ཐོག་མ་རྒྱ་མཚོ་གཏིང་དཀྲུག་བྱ། ། གཉིས་པ་རི་བོ་ སྟོད་བསྐུལ་
བྱ། ། གསུམ་པ་ལག་གཉིས་མཉམ་བཞག་བྱ། ། བཞི་པ་ཉི་ཟླ་སྟེང་ལོག་
བྱ། །ལྔ་པ་གླིང་བཞི་དབང་བསྡུ་བྱ། ། དྲུག་པ་རྡོ་རྗེ་ས་འབེབས་བྱ། །



ཡན་ལག་ལྔ་སྦྱོང་འཕྲུལ་འཁོར།
དང་པོ་མགོ་བོ་གཡས་གཡོན་བསྐོར། ། ཕྱོགས་བཞིར་བརྐྱངས་ནས་
བསྐོར་བར་བྱ། ། གཉིས་པ་དཔུང་པ་རེ་མོས་སུ། ། འཐེན་དང་ཕྱི་ནང་
གཉིས་སུ་བསྐོར། ། གསུམ་པ་ལག་གཉིས་རེ་མོས་སམ། ། དུས་གཅིག་
སྤྲུགས་དང་ཨུ་ལོར་བསྐོར། ། བཞི་པ་སྟོད་སྨད་བར་གསུམ་དུ། ། བྱ་དང་
རྒྱ་མཚོ་བཙུག་སྤྲུགས་བྱ། ། ལྔ་པ་ཕྱོགས་བཞིར་ཕྲ་བ་དང་། ། འཕརཞིང་
དཀྲུགས་པར་བྱ་བ་དགེ །



བཞི། གནས་པ་རྩའི་སྐོར་བཤད་པ།
རྩ་དབུ་མའི་བཤད་པ།
རྩ་ཡི་གཙོ་བོ་དབུ་མ་ལ། ། མཁས་པ་རྣམས་ཀྱི་བཞེད་པ་མང་། །
ཁ་གཅིག་བསྒོམས པའི་དབུ་མ་དང་། ། གནས་ པའི་དབུ་ མ་ གཉིས་ སུ་
དབྱེ། ། བསྒོམ་པའི་དབུ་མ་རྣལ་འབྱོར་པའི། ། ཏིང་ངེ་འཛིན་གྱི་སྤྱད་
ཡུལ་དང་། ། གནས་པའི་དབུ་མ་མ་ཤིའི་བར། ། ལུས་ཀྱི་དབུས་གནས་ཤི་
རྗེས་སུ། ། ནམ་མཁའི་མཇའ་ལྟར་ཡལ་བར་འདོད། ། ཁ་ཅིག་སྒལ་པའི་
གཞུངས་པ་ལ། ། དབུ་མར་འདོད་ཅིང་ཁ་ཅིག་གིས། ། གཞུངས་པའི་
དབུས་ན་དབུ་མའི་རྩེ། །རྟ་རྔ་ཙམ་ཞིག་ཡོད་པར་བཞེད། ། གོང་གི་
བཞེད་པ་ཕལ་མོ་ཆེར། ། ཚད་ལྡན་ལུང་གི་རྒྱབ་རྟེན་དཀོན། ། དེ་ཕྱིར་ཀྱེ་
རྡོར་སྡོམ་འབྱུང་དང༌། །དུས་འཁོར་སོགས་ཀྱི་རྒྱུད་སྡེ་ནས། ། ཇི་སྐད་
གསུང་བཞིན་འདིར་བཀོད་ན། ། མངལ་ནས་སྐྱེས་པའི་ཕྲ་རགས་ལུས། །
སྐྱེད་པའི་གཞི་གྱུར་རྩ་དབུ་མ། ། སྙིང་གི་དབུས་ནས་ཡར་མར་གྱེས། ། རྩ་
འཁོར་ཀུན་ གྱི་དཀྱིལ་ ནས་ བརྒྱུད། ། སྤྱི་ བོ་ ནས་ བཟུང་ གསང་ གནས་
བར; ། དྲང་པོར་བརྐྱངས་ཤིང་ཡར་སྣ་ལ། ། དཀར་ཆའི་དྭངས་མ་ཧཾ་
ཡིག་གི ། རྣམ་ པ་ ཐུར་དུ་འཕྱང་བས་བརྒྱན། ། ལྟེ་འོག་སོར་བཞིའི་
23



.
H
E)
འདུས་མདོ་ལ། ། དམར་ཆའི་དྭངས་མ་ཨ་ཐུང་གི ། རྣམ་པ་གྱེན་དུ་
འབར་བས་བརྒྱན། ། འདུས་མདོ་ནས་བཟུང་སྤྱི་བོའི་བར། ། སྲོག་རླུང་
ཆེན་པོས་ཡོངས་སུ་གང་། ། འདུས་མདོ་མན་ནས་ཁུ་བ་འབབ། ། ལྷན་
སྐྱེས་བདེ་བ་སྟེར་བར་བྱས། ། འདུས་མདོ་མན་གྱི་དབུ་མ་ལ། ། དུས་ཀྱི་
འཁོར་ལོར་དུས་མེའི་རྩ། ། ཀྱེ་རྡོར་ཀུན་འདར་མ་ཞེས་དང་། ། གཞན་
ཡང་དུང་ཅན་མ་ཞེས་ཟེར། ། འདུས་མདོ་ཡན་གྱི་དབུ་མའི་མིང་། ། ཨ་ཝ་
དྷུ་ཏི་ཀུན་སྤང་མ། ། ཡིད་བཟང་མ་དང་ཕྲ་གཟུགས་མ། ། ཐར་བའི་ལམ་
པོ་ཆེ་དང་ནི། ། ནང་གི་ཤིང་གཅིག་དགྲ་གཅན་སོགས། ། མིང་གི་རྣམ་
གྲངས་ཤིན་ཏུ་མང་། ། གསང་སྔགས་རྙིང་མའི་ཟབ་ཆོས་ལས། ། དྭངས་
མ་ལྔ་ཡི་ཡེ་ཤེས་དང་། ། དེ་ཡིན་རྟེན་གྱུར་ཐིག་ལེ་ནི། ། སྲན་མ་ཙམ་ཡོད་
ཅེས་པ་ཡང་། ། དབུ་མ་འདི་ལ་དགོངས་པ་ཡིན། ། དྭངས་མ་ལྔ་ཞེས་བྱ་
བ་ནི། ། ཤ་ ཡི་ དྭངས་ མ་ དབུ་ མ་ དང་། ། ཁྲག་གི་དྭངས་ མ་ ཨ་ ཤད་
དང་། ། རུས་པའི་དྭངས་མ་ཧཾ་ཡིག་དང༌། ། རླུང་གི་དྭངས་མ་སྲོག་ཆེན་
དང༌། ། དྭངས་མའི་དྭངས་མ་ཀུན་གཞི་སྟེ། ། འདི་རྣམས་དྭངས་མ་ལྔ་
ཡིན་ནོ། །
དོན་གྱི་དབུ་མ།
བདེ་སྟོང་ཟག་པ་མེད་པའི་དབུ། ། བླ་མེད་དབྱིངས་སུ་གདལ་བའི་
མ། ། འགྲན་ པའི་ཟླ་དང་བྲལ་བས་མཆོག ། མཆོག་གསུམ་ལྡན་པའི་
དབུ་མའི་ནང་། ། རླུང་སེམས་འདུས་པས་ཡོན་ཏན་སྐྱེས། ། ཡོད་ཅེས་
24



དངོས་པོའི་མཚན་འཛིན་མེད། ། མེད་ཅེས་སྟོང་པའི་ཆད་རིམ་མིན། །
ཕྱི་ནང་གསང་ བ་ གང་དུ་ཡང་། ། མི་ གནས་ གནས་ པའི་ རང་ བཞིན་
ཡིན། ། སྲོག་འཛིན་ཀུན་ཁྱབ་ལས་རླུང་དང་། ། དངོས་མེད་མཐའ་བྲལ་
ཡེ་ཤེས་རླུང་། ། དབྱེར་མེད་གཅིག་ལ་གཉིས་སུ་སྣང་། ། གཉིས་མེད་དབུ་
མའི་ནང་དུ་ཐིམ། ། ཀུན་རྫོབ་སྒྱུ་མའི་ཐིག་ལེ་དང་། ། དོན་དམ་བྱང་ཆུབ་
ཐིག་ལེ་གཉིས། ། དབྱེར་མེད་གཅིག་ལ་གཉིས་སུ་སྣང་། ། གཉིས་མེད་
དབུ་མའི་ནང་དུ་ཐིམ། ། དེ་ལྟར་རྟོགས་པའི་རྣལ་འབྱོར་པ། ། ཚེ་འདི་
ཉིད་ལ་སངས་རྒྱས་འགྲུབ། །
རྩ་རོ་རྐྱང་གཉིས་ཀྱི་བཤད་པ།
རོ་མ་དང་ནི་རྐྱང་མ་གཉིས། ། ལྟེ་འོག་ སོར་བཞིའི་འདུས་མདོ་
ནས། ། ཡར་ གྱེས་ མཁལ་མའི་རྩ་ དང་འགྲེལ། ། སྙིང་ གར་ ཅུང་ཟད་
འདུས་པའི་རྗེས། ། གཡས་ཀྱི་རོ་མ་ཁྱབ་བྱེད་ཀྱི། ། རྟེན་གྱེ་རྩྭ་དང་མཉམ་
དུ་འབྲེལ། ། མཆན་འོག་བརྒྱུད་ནས་མགྲིན་པར་འདུས། ། ལྕེ་ཆུང་ལ་
ཟུག་སྣ་འོག་ཕུག ། ལྗོན་ཤིང་རྩ་དང་མཉམ་དུ་འབྲེལ། ། ཀླད་རྒྱ་བརྒྱུད་
ནས་སྣ་སྒོར་འབྲེལ། ། གཡས་ཀྱི་རོ་མར་མེ་རླུང་དང་། ། གཡོན་གྱི་རྐྱང་
མར་ཆུ་རླུང་དང་། ། དབུ་མའི་ཡ་རྩེར་མཁའ་རླུང་རྒྱུ། ། ཡར་སྣེ་གསུམ་ལ་
དུས་འཁོར་ལས། །གཡས་ཀྱི་རོ་མར་ཉི་མའི་རྩ། །གཡོན་གྱི་རྐྱང་མར་ཟླ་
བའི་རྩ། ། དབུ་མར་དགྲ་གཅན་རྩ་ཞེས་ཟེར། ། མར་སྣེ་གསུམ་གྱི་བྱེད་
ལས་ནི། ། རོ་མས་དྲི་ཆེན་འབྱིན་སྡོམ་བྱེད། ། རྐྱང་མས་དྲི་ཆུ་འབྱིན་སྡོམ་
༡དུ



བྱེད། །དབུ་མའི་མར་སྣེར་ཁུ་བ་འབབ། ། སྟེང་གསུམ་སྲོག་གི་རླུང་ལམ་
ཡིན། ། འོག་གསུམ་ཐུར་སེལ་རླུང་ལམ་ཡིན། །
ཡན་ལག་གི་རྩ་བཤད་པ།
རྩ་གསུམ་ཡན་ལག་བཤད་ཚུལ་ལ། ། ཉེར་བཞི་སོ་གཉིས་སོ་བདུན་
སོགས། ། འདོད་པ་མི་འདྲ་མང་ན་ཡང་། ། འདི་ན་ཀྱེ་རྡོར་བདེ་མཆོག་
དང༌། ། སམྦུ་ཊ་ཡི་རྒྱུད་གཞུང་ལས། ། ཇི་སྐད་གསུང་བཞིན་བརྗོད་པ་
ཡིན། ། རྐྱང་མའི་རྩ་ལས་གྱེས་པ་ཡི། ། རྩ་ཀུན་ལུས་ཀྱི་སྟོད་དུ་གནས། །
དེ་ལ་མི་ཕྱེད་མ་ཡི་རྩེ། ། སྟོད་ཀྱི་དབང་པོ་ཀུན་ལ་ཁྱབ། ། ཕྲ་གཟུགས་མ་
ནི་སྤྱི་གཙུག་གནས། ། བརྩེ་བ་མ་ནི་རྣ་བ་གཡས། །ཐུང་ངུའི་རྩ་ནི་རྣ་བ་
གཡོན། ། གཡོན་པ་མ་ནི་ལྟག་པར་འབྲེལ། ། རུས་སྦལ་སྐྱེས་མ་དཔྲལ་
བར་ཏེ། ། སྒོམ་པ་མོ་ནི་མིག་གཉིས་ལ། ། དབང་མ་ཕྲག་པ་གཉིས་སུ་
གནས། ། སྐྱོན་མ་མཆན་ཁུང་གཉིས་ཀྱི་རྩེ། ། འཇུག་མའི་རྩ་ནི་ནུ་མར་
འབྲེལ། ། མ་མོ་ལྟེ་བའི་དབུས་ན་ཡོད། ། མཚན་མོའི་རྩ་ནི་ སྣ་རྩེར་
ཟུག ། བསིལ་སྦྱིན་མ་ནི་ཁ་ལ་གནས། ། ཚ་བ་མ་ནི་མགྲིན་པར་ཏེ། །
རྐྱང་མའི་ཡན་ལག་བཅུ་བཞི་ཡིན། ། རོ་མ་ལ་བརྟེན་ཡན་ལག་རྩ། ། ཕལ་
ཆེར་ལུས་ཀྱི་སྨད་དུ་གནས། ། གཞོལ་མ་ བྲང་གི་དཀྱིལ་ དུ་གནས། །
རངས་མ་ ལྷང་ བའི་ རྩ་ དང་ འབྲེལ། ། ཤིན་ ཏུ་ ཟུག་ ཅན་ མཚན་ མར་
གནས། །སྤྱི་མའི་རྩ་ནི་འོག་ སྐོར་ གནས། ། སྡུག་གུ་མ་ནི་རྐང་ སོར་
འབྲེལ། ། གྲུབ་མ་བོལ་གོང་རྩ་ཡིན་ཏེ། ། འཚེད་མ་རྐང་འཐེབ་གཉིས་ལ་



གནས། ། ཡིད་བཟང་པུས་མོའི་གཉན་གོང་སྟེ། ། རོ་མའི་ཡན་ལག་རྩ་
བཅུ་ཡིན། ། ལུས་ཀྱི་རྩ་གནས་འདི་དག་ལ། ། ཁམས་ཀྱི་ནུས་པ་ཁྱད་པར་
ཅན། ། ཡོད་ཅེས་རྒྱུད་གཞུང་དག་ལས་གསུངས། ། སྙིང་དབུས་ནས་གྱེས་
སྲོག་རླུང་གི ། རྟེན་གྱུར་སྦས་པའི་རྩ་ལྔ་ལས། ། བདུད་བྲལ་མ་ནི་ལྕེ་ཆུང་
ལ། ། གནས་ཏེ་ཁམས་རྣམས་འདྲེན་པར་བྱེད། ། སུམ་སྐོར་མ་ནི་མིག་ལ་
གནས། ། གཟུགས་འཛིན་དབང་པོའི་བདག་རྐྱེན་བྱེད། ། འདོད་མའི་རྩ་
ནི་རྣ་བར་གནས། ། སྒྲ་འཛིན་དབང་པོའི་བདག་རྐྱེན་བྱེད། ། ཁྱིམ་མའི་
རྩ་ནི་སྣ་དང་འབྲེལ། ། དྲི་འཛིན་དབང་པོའི་བདག་རྐྱེན་བྱེད། ། གཏུམ་
མོའི་རྩ་ནི་ལྕེ་དང་འབྲེལ། ། རོ་འཛིན་དབང་པོའི་བདག་རྐྱེན་བྱེད། །
དབང་པོ་ཡོངས་སུ་རྫོགས་པ་ནི། ། རྩ་དང་ནང་གི་རླུང་དང་ནི། ། ལྷན་
ཅིག་གནས་ པའི་ ཐིག་ལེ་ བཅས། ། ཐམས་ ཅད་ཚོགས་ པས་ འབྱུང་ བ་
ཡིན། །
རྩ་འདབ་འཁོར་ལོའི་རྣམ་གཞག
ལྟེ་བ་ སྤྲུལ་ པའི་ འཁོར་ ལོ་ དང་། ། སྙིང་ ག་ ཆོས་ ཀྱི་ འཁོར་ ལོ་
དང༌། ། མགྲིན་པ་ལོངས་སྤྱོད་འཁོར་ལོ་དང་། ༑ སྤྱི་གཙུག་བདེ་ཆེན་
འཁོར་ལོ་སྟེ། ། ཀྱེ་རྡོར་འཁོར་ལོ་བཞི་རུ་བཤད། །
འཁོར་ལོ་སྡོམ་པའི་རྒྱུད་ལས་ནི། །གོང་གསལ་འཁོར་ལོ་བཞི་ཡི་
སྟེང་། ། གསང་གནས་བདེ་སྐྱོང་འཁོར་ལོ་སྟེ། ། འཁོར་ལོ་རྣམ་པ་ལྔ་རུ་
གསུངས། ། དུས་ཀྱི་འཁོར་ལོར་ལྔ་པོའི་ཐོག ། དཔྲལ་བ་ལྷན་སྐྱེས་འཁོར་
37



ལོ་བསྣན། ། འཁོར་ལོ་དྲུག་ཏུ་འདོད་པ་སྟེ། ། དཔྲལ་བའི་འཁོར་ལོར་
གཙུག་ཏོར་དང་། ། སྨིན་མཚམས་ སོགས་ཀྱི་ཐ་སྙད་མཛད། ། འབྲོག་
མིའི་ལམ་འབྲས་ལུགས་ལ་ནི། ། ལྟེ་བ་སྙིང་ག་སྤྱི་བོ་མགྲིན། ། འདི་དག་
གཡོ་བའི་འཁོར་ལོ་བཞི། ། ཧཾ་དང་ཨ་ཐུང་གཡོ་མེད་གཉིས། ། ཚིགས་
ཆེན་འཁོར་ལོ་ བཅུ་ གཉིས་ ཏེ། ། བསྡོམས་ པས་ འཁོར་ལོ་ བཅོ་ བརྒྱད་
ཐོག ། ལས་བྱེད་འཁོར་ལོ་གཉིས་བསྣན་པས། ། འཁོར་ལོ་ཉི་ཤུ་ཡོད་
པར་བཤད། ། དེ་ལྟར་འཁོར་ལོའི་རྣམ་གྲངས་ལ། ། བཤད་པ་སྣ་ཚོགས་
ཡོད་ན་ཡང༌། ། འཁོར་ལོ་ཀུན་གྱི་གཙོ་བོ་ནི། ། ལྟེ་བ་སྙིང་ག་མགྲིན་པ་
དང་། ། སྤྱི་བོའི་འཁོར་ལོ་བཞི་ཡིན་ནོ། ། འཁོར་ལོའི་རྩ་འདབ་མང་ཉུང་
ནི། །རྒྱུད་ སྡེ་རྣམས་ལས་ སྣ་ ཚོགས་ གསུངས། ། འོན་ཀྱང་ཕལ་ཆེར་
མཐུན་པའི་ལུགས། ། ལྟེ་བ་སྤྲུལ་བའི་འཁོར་ལོ་ལ། ། རྩ་འདབ་དྲུག་ཅུ་རྩ་
བཞི་དང༌། ། མགྲིན་པར་བཅུ་དྲུག་སྙིང་གར་བརྒྱུད། ། སྤྱི་བོར་སོ་གཉིས་
དཔྲལ་བར་དགུ ། གསང་གནས་བདེ་སྐྱོང་འཁོར་ལོ་ལ། །རྩ་འདབ་སོ་
གཉིས་ཡོད་པར་བཤད། ། འཁོར་ལོ་རྣམས་ཀྱི་བར་ཐག་ནི། ། སོར་མོ་
ཕྱེད་དང་བཅུ་གསུམ་ཡིན། ། དུས་འཁོར་ལུགས་ལ་རྩེ་འདང་གྲངས། །
སྤྱི་བོར་ཚེས་པ་བཅུ་དྲུག་གི ། རང་བཞིན་རྩ་འདབ་བཅུ་དྲུག་ཡོད། །
མགྲིན་པར་རྒྱུ་སྐར་ཉེར་བརྒྱད་དང༌། ། དབྱུ་གུ་བཞི་ཡི་རང་བཞིན་གྱི། །
རྩ་འདབ་སོ་གཉིས་ཡོད་པ་དང་། ། སྙིང་གར་གཟའ་བརྒྱད་རང་བཞིན་
གྱི། ། རྩ་འདབ་བརྒྱད་དང་ལྟེ་བར་ནི། ། དབྱུ་གུ་དྲུག་ཅུ་རྩ་བཞི་ཡི། །
རང་བཞིན་ རྩི་ འདབ་ རེ་ བཞི་ ཡིན། ། གསང་ བའི་ གནས་ སུ་ ཚེས་ སོ་
གཉིས། ། རང་བཞིན་རྩ་འདབ་སོ་གཉིས་སོགས། ། རྒྱུད་སྡེ་གཞན་དང་



ཁྱད་པར་ཆེ། །
འཁོར་ལོའི་ངེས་ཚིག་དང་རྩ་འདབ་སོ་སོའི་མིང་
ལྟེ་བ་སྤྲུལ་བའི་འཁོར་ལོ་ནི། ། རགས་པའི་ལུས་འདི་ལྟེ་བ་ནས། །
ཐོག་མར་སྐྱེས་པས་དེ་སྐད་བརྗོད། ། རྩ་འདབ་དྲུག་ཅུ་རྩ་བཞིའི་མིང་། །
བཤད་རྒྱུད་རྡོ་རྗེ་ཕྲེང་བ་ལས། ། ཇི་སྐད་གསུངས་བཞིན་བརྗོད་པ་ལ། །
རྩ་ཡི་གཙོ་བོ་དབུ་མ་ལས། །གྱེས་པའི་སྟོང་པའི་རྩ་བཞིའི་མིང་། ། ཡང་
དག་ཤུགས་ དང་ ཤིན་ ཏུ་ ཤུགས། ། ཤིན་ ཏུ་ བཟང་ དང་ བཟང་ པོར་
འགྲོ། ། རོ་ མ་ དང་ནི་རྐྱང་ མ་ ལས། ། གྱེས་ པའི་ རྩ་འདབ་དྲུག་ ཅུའི་
མིང་། ། སྟོབས་ཆེན་དང་ནི་མི་བཟད་ཆེ། ། མཛེས་ཆེན་མདུན་དུ་སྐྱེས་པ་
ཆེ། ། རྒྱགས་པའི་རྟགས་དང་ རྒྱུགས་ པའི་ ཆ། ། རྒྱུགས་ པའི་ཆུ་དང་
རྒྱགས་སྨྱོ་བྱེད། ། རྒྱུགས་དང་རྒྱགས་པའི་རྒྱུ་མཐུན་དང་། །རྒྱགས་པའི་
རླན་དང་རྒྱགས་པ་འཆང་། ། རྩུབ་དང་ཁ་ཆུ་གླང་པོ་དང་། ། དབུགས་མི་
བདེ་དང་གཡའ་ཁ་འགྲོ། ། འདབ་ཆགས་ཡན་ལག་ཁྲ་ཡི་གདོང་། ། ཟ་
ཕོད་མི་ བཟད་ སྒྲ་ སྒྲོགས་ དང་། ། དྲི་ལྡན་རྣོག་ དང་རྔུལ་ བ་དང་། །
དབྱངས་དང་དབྱངས་སྐྱེས་དང་ནི་སྤྲིན། ། ཆུ་བོ་མཐོ་དང་རྒྱུ་ལྟར་སྔོ། །
ཡུད་ཙམ་གཙོ་བོ་ཡུད་ཙམ་སྐྱེས། ། རྒྱབ་ཏུ་ཁ་བལྟས་དབྱུག་པ་དང༌། །
དབྱུག་སྙོམས་དང་ནི་རྙིང་པ་དང༌། ། ཚིག་གི་ལྷ་དང་ཚིག་གི་ཚིག ། ཚིག་
གི་ཚད་དང་བརྟུལ་བ་དང་། ། ཚིག་གི་གནས་དང་ཚིག་གི་གདོང་། ། ཚིག་
འོད་ཚིག་གི་ལུ་གུ་རྒྱུད། ། དུལ་བྱེད་དུལ་འགྲོ་གཟི་བརྗིད་དང་། ། དྲི་མེད་



དུལ་བའི་སྙེ་མ་དང༌། ། ཆུན་འཕྱང་ལྟོ་དང་ཆག་པ་ཆགས། ༑ ཆུན་འཕྱང་
ཆུན་འཕྱང་ཕྱེད་སྦྲང་བུ། ། ཕྲུ་གུ་ཕྲུ་གུ་སྟེར་འགྲོ་བ། ། ལོ་མ་ལོ་མའི་
མགྲིན་པ་དང་། ། རབ་མཆོག་མ་དང་རབ་གསལ་ཏེ། ། དེ་ལྟར་དྲུག་ཅུ་
ཐམ་པའོ། །
སྙིང་ག་ ཆོས་ ཀྱི་ འཁོར་ ལོ་ ནི། ། རྣམ་ ཤེས་ ཡུལ་ ལ་ མཆེད་ པ་
དང་། ། རྒྱས་པར་བྱེད་པས་དེ་སྐད་ཟེར། ། དེ་ཡི་རྩ་འདབ་བརྒྱད་ཀྱི་
མིང་། ། རིན་ཆེན་ཅོད་པན་པདྨ་ཆེ། །རྡོ་རྗེ་ཚེ་པོ་སྟོབས་པོ་ཆེ། །
མགོན་པོ་ཚེ་དང་སྒྲ་ཆེན་དང་། ། ཉེར་དགའ་ཆེན་པོ་མྱོས་པ་ཆེ། ། སྙིང་
གའི་རྩ་འདབ་བརྒྱད་ཡིན་ལ། ༑ དུས་འཁོར་ལས་ནི་སྣར་མ་དང་། ། གླང་
ཆེན་ལྕེ་སོགས་མིང་མི་འདྲ། ། མགྲིན་པ་ལོངས་སྤྱོད་འཁོར་ལོ་ནི། ། རོ་
རྣམས་ མ་ ལུས་ ཉམས་ སུ་ མྱོང་། ། དེ་ ཕྱིར་ ལོངས་ སྤྱོད་ འཁོར་ ལོར་
གྲགོས། ། མགྲིན་པའི་རྩ་འདབ་བཅུ་དྲུག་ནི། ། ལོངས་སྤྱོད་ལོངས་སྤྱོད་
གཏེར་དང་གསང་། ། ཉི་འགྲོ་གསལ་དང་སྐལ་བ་དང་། ། སྒོམ་པ་དང་ནི་
ཐལ་བའི་གདོང་། ། བཟའ་སྟེར་ཟ་དང་བཀྲེས་པ་དང་། ། བཅུད་ལེན་རོ་
ནི་བཀུར་བ་དང་། ། རོ་འཇིག་པ་དང་རོ་དང་ནི། ། ཁྲུང་ཁྲུང་ལོངས་སྤྱོད་
འཁོར་ལོར་གནས། ། རྩ་འདབ་བཅུ་དྲུག་མིང་ཡིན་ནོ། །
སྤྱི་བོ་བདེ་ཆེན་འཁོར་ལོ་ནི། ། བདེ་བ་ཆེན་པོ་འབྱུང་བའི་རྟེན། །
བྱང་སེམས་དཀར་པོའི་ཆ་གནས་ པས། ། བདེ་ཆེན་འཁོར་ལོ་ཞེས་སུ་
བརྗོད། ། རྩ་འདབ་སུམ་ཅུ་རྩ་གཉིས་ཀྱི། ། མིང་རྣམས་གོ་རིམ་བཞིན་དུ་
བརྗོད། ། རིམ་རིག་དང་ནི་འདོད་པ་ཅན། ། འདོད་ཅན་མ་དང་སྲོག་གི་
ལུས། ། ཟླ་ཐུང་ཟླ་སྟེར་མཛེས་པ་ནི། ། འདོད་ཅན་མི་སྨྲ་ཀུ་ཤ་དང་། །
30



ཤི་བ་སྤངས་དང་དག་པ་དང་། ། མེ་དང་མེ་རོ་ནེ་ཙོ་དང་། ། གང་བ་ཉིད་
དང་རོ་ལྡན་དང་། ། ཀོས་རིངས་ཆང་སྟེར་བདུད་རྩི་དང་། ། དུང་ཅན་
དང་ནི་དུང་སྣ་དང་། ། དུང་གི་མིག་དང་དུང་གི་སྣ། ། རྒྱུག་དང་དབང་
རྒྱག་བསྙོམས་པ་དང་། ། རྒྱགས་པས་རྒྱགས་དང་ངོ་མཚར་རྒྱུགས། །
སྙོམས་པ་དང་ནི་ཚིག་གི་རྟེན། ། དེ་ལྟར་སུམ་ཅུ་རྩ་གཉིས་སོ། ། ལྟེ་བར་
ས་ཁམས་སྙིང་གར་ཆུ། ། མགྲིན་པར་མེ་དང་སྤྱི་བོར་རླུང་། །འཁོར་ལོ་
བཞི་ལ་རྩ་འདབ་ཁྱོན། ། བརྒྱ་དང་ཉི་ཤུ་ཐམ་པ་འདི། ། འཁོར་ལོ་ཀུན་གྱི་
གཙོ་བོ་དང༌། །རྩ་རྣམས་ཀུན་གྱི་རྩ་བ་ཡིན། ། འདི་ལ་གཅེས་པ་ཤིན་ཏུ་
གལ། ། དཔྲལ་བར་རྩ་འདབ་དགུ་ཡི་མིང་། ། བྱེ་བ་འཁྱིལ་བ་མི་ཟད་
པ། ། མི་བཟང་བརྟན་པ་མཚན་ཉིད་ཅན། ། འཛིན་པ་རྟོག་མེད་གང་བ་
སྟེ། ། རྡོ་རྗེ་ཕྲེང་བ་ལུས་ཀྱི་ སྟོད། ། དུས་འཁོར་སྨད་ དུ་གནས་ པར་
གསུངས། ། མདོར་ན་རྩ་ཡི་རྣམ་གྲངས་ལ། ། སྟོང་ཕྲག་བདུན་ཅུ་རྩ་
གཉིས་དང༌། ། བྱེ་བ་གསུམ་དང་ས་ཡ་ལྔ། ། བརྒྱད་ཁྲི་ཡོད་པར་གསུངས་
པ་སོགས། ། རང་རེའི་ལུས་ཀྱི་ཕྱི་ནང་ཀུན། ། སྐུད་པ་དྲིལ་བའི་གྲུ་གུ་
ལྟར། ། ཐམས་ ཅད་ རྩ་ ཡི་ རང་བཞིན་ཡིན། ། དེ་ལ་རླུང༌ རྒྱུ་ མ་ ཤིའི་
བར། ། སྐད་ཅིག་ཙམ་ཡང་དལ་བ་མེད། །
31



ལྔ། གཡོ་བ་རླུང་གི་སྐོར་བཤད་པ།
རླུང་སྤྱིར་བཤད་པ།
སེམས་ཀྱི་ ངོ༌ བོ་ རང་ བཞིན་ གྱི། ། འོད་ གསལ་ བ་ ནི་ ཡེ་ ཤེས་
རླུང་། ། དེ་ལ་ཐོག་མཐའ་ཡོད་མིན་ཏེ། ། མངོན་དུ་གྱུར་ན་སངས་རྒྱས་
ཡིན། ། ཀུན་གཞི་ཉོན་ཡིད་དང་བཅས་པ། ། མུན་པའི་རང་བཞིན་རྣམ་
ཤེས་རླུང་། །སྤྱི་ལ་ ཐོག་ མ་མཐའ་མ་མེད། ། བྱེ་བྲག་པ་ལ་མཐའ་མ་
ཡོད། ། རྣམ་ཤེས་དང་ནི་ཡེ་ཤེས་རླུང༌། ། ཁྱབ་བྱ་ཁྱབ་བྱེད་ཚུལ་དང་
ནི། ། ཆོས་དང་ཆོས་ཉིད་ཚུལ་གྱིས་འདྲེས། ། རླུང་ཀུན་འབྱུང་བའི་རྩ་བ་
དང་། ། འཁོར་འདས་གཉིས་ཀྱི་རྒྱུ་ཡིན་ནོ། །
ཉོན་ཡིད་སྲོག་རླུང་གཉིས་པོ་ནི། ། མཚན་གཞི་གཅིག་ཡིན་བྱེད་
ལས་ནི། ། ཡུལ་ སྣང་ཀུན་རྟོག་མ་ལུས་དང་། ། བདག་ འཛིན་བདེན་
འཛིན་དྲན་འཛིན་སོགས། ། རྣམ་རྟོག་རླུང་ཀུན་སྐྱེད་པར་བྱེད། ། གལ་
ཏེ་སྲོག་རླུང་རང་གནས་སུ། ། ལོག་ན་སྨྱོ་དང་བརྒྱལ་སོགས་འབྱུང་། །
རིམ་གྱིས་སྙིང་གར་ཐིམ་པ་ན། ། འཆི་བ་ཞེས་པ་འབྱུང་བ་ཡིན། །
རླུང་དེ་ཉིད་བདུན་ཅུ།
རྩ་བའི་རླུང་ནི་ལྔ་པོ་ལས། ། དང་པོ་ས་ཡི་རླུང་གི་མིང་། ། མེ་
32



མཉམ་ཞེས་བྱ་གནས་པའི་ཡུལ། ། ལྟེ་བར་གནས་བཅས་བྱེད་ལས་ནི། །
ཟས་ཀྱི་དྭངས་སྙིགས་འབྱེད་པར་བྱེད། ། དེ་ཉིད་འཛིན་པའི་རྟགས་སུ་
ནི། ། དུ་བ་ལྟ་བུའི་ཉམས་སྣང་འཆར། ། ཟིན་པའི་ཡོན་ཏན་ལུས་པོ་
བརྟས། ། གཟི་བརྗིད་ཆེ་ཞིང་བཀྲག་མདངས་རྒྱས། ། རེངས་པའི་སྐྱོན་ནི་
གྲོད་པ་སྦོས། ། ཁྲོག་སྒྲ་གྲགས་ཅིང་སྐྱུགས་པ་ལངས། ། དེ་ཉིད་བཅོས་
པའི་ཐབས་དང་བདུན། །
གཉིས་པ་ ཆུ་ ཡི་ རླུང་ གི་མིང་། ། ཁྱབ་བྱེད་ ཅེས་ བྱ་གནས་པའི་
ཡུལ། ། སྤྱི་བོ་ཚིག་མཚམས་ཀུན་ཏུ་གནས། །བྱེད་ལས་ཡན་ལག་སྐྱོང་
སྐུམ་བྱེད། ། དེ་ཉིད་ཟིན་པའི་རྟགས་སུ་ནི། ། སྨིག་རྒྱུ་ལྟ་བུའི་ཉམས་སྣང་
འཆར། ། ཡོན་ཏན་ལུས་པོ་མཉེན་ཞིང་སྣུམ། ། རེངས་པའི་སྐྱོན་ནི་ཡན་
ལག་ཁུམ། ། བཅོས་པའི་ཐབས་དང་བདུན་ཡིན་ནོ། །
མེ་རླུང་མིང་ནི་གྱེན་རྒྱུའི་རླུང་། ། གནས་ནི་མགྲིན་པར་བྱེད་ལས་
ནི། ：། ཟས་དང་སྐད་ལ་དབང་དུ་བསྒྱུར། ། ཟིན་པའི་རྟགས་ནི་ཉམས་
སྣང་དུ། ། མེ་སྟག་ལྟ་བུའི་སྣང་བ་ཤར། ། ཡོན་ཏན་ལུས་དང་རིག་པ་
གསལ། ། རེངས་པའི་སྐྱོན་ནི་ལྦ་བ་སྐྱེས། ། གྲེ་བ་འཛེར་ཞིང་སྨྲ་སྐད་
འགགས། ། བཅོས་པའི་ཐབས་བཅས་བདུན་ཡིན་ནོ། །
བཞི་པ་ རླུང་ གི་ རླུང་ ལ་ མིང་། ། ཐུར་ སེལ་ རླུང་ ཞེས་ རབ་ ཏུ་
གྲགས། ། བཤང་ལམ་མཚན་མ་གཉིས་ཀྱི་བར། ། གནས་ཏེ་དྲི་ཆུ་འབྱིན་
སྡོམ་བྱེད། ། ཟིན་རྟགས་མར་མེ་ལྟ་བུ་ཡི། ། ཉམས་ཀྱི་སྣང་བ་ལྷམ་མེར་
འཆར། ། ཡོན་ཏན་ལུས་སེམས་ཡང་རྩལ་ཆེ། ། རེངས་པའི་སྐྱོན་ནི་དྲི་ཆུ་
འགགས། ། བཅོས་པའི་ཐབས་བཅས་རྣམ་པ་བདུན། །
33



ལྔ་པ་ནམ་མཁའི་རླུང་ལ་མིང་། ། སྲོག་འཛིན་རླུང་ཞེས་གྲགས་པ་
སྟེ། ། སྙིང་ཁར་གནས་ཤིང་བྱེད་ལས་ནི། ། དྲན་འགྱུ་སྣ་ཚོགས་བྱེད་ལ་
དབང༌། ། ཟིན་པའི་རྟགས་སུ་ནམ་མཁའི་ཁམས། ། སྤྲིན་བྲལ་དག་པའི་
སྣང་བ་འཆར། ། ཟིན་པའི་ཡོན་ཏན་གཙོ་བོ་ནི། ། རིག་པ་དྭངས་ལ་ཤེས་
རབ་གསལ། ། རེངས་པའི་སྐྱོན་ནི་སྙིང་རླུང་ལྡང་། ། བཅོས་པའི་ཐབས་
བཅས་བདུན་ཡིན་ནོ། །
ད་ནི་ཡན་ལག་རླུང་ལྔ་བཤད། ། ཐོག་མར་ས་ཡི་རླུང་གི་མིང་། །
རྒྱུ་ བའི་ རླུང་ ཞེས་ རབ་ ཏུ་ གྲགས། ། གནས་ ནི་ འདྲེན་ བྱེད་ ཟུང་ ལ་
བརྟེན། ། བྱེད་ལས་གཟུགས་ཀྱི་བྱེ་བྲག་འབྱེད། ། ཟིན་རྟགས་གཟུགས་ལ་
གཡེང་མེད་གྱུར། ། ཟིན་པའི་ཡོན་ཏན་གཙོ་བོ་ནི། ། གཟུགས་ཀུན་ལམ་
གྱི་གྲོགས་སུ་འཆར། ། རེངས་སྐྱོན་མིག་གཉིས་རབ་རིབ་གྱུར། ། བཅོས་
པའི་ཐབས་བཅས་བདུན་ཡིན་ནོ། །
གཉིས་ པ་ ཆུ་ ཡི་ རླུང་ གི་ མིང་། ། རབ་ ཏུ་ རྒྱུ་ བའི་ རླུང་ ཞེས་
གྲགས། ། གནས་ནི་རྣ་བ་གཉིས་ལ་ བརྟེན། ། བྱེད་ལས་སྒྲ་ཡི་བྱེ་བྲག་
འབྱེད། །ཟིན་པའི་རྟགས་ནི་རྣ་བ་གཉིས། །སྒྲ་ལ་གཡེང་བ་མེད་པར་
གྱུར། ། ཡོན་ཏན་སྒྲ་ཀུན་གྲོགས་སུ་འཆར། ། རེངས་པའི་སྐྱོན་ནི་རྣ་བ་
འོན། ། བཅོས་པའི་ཐབས་བཅས་རྣམ་པ་བདུན། །
གསུམ་པ་མེ་ཡི་རླུང་གི་མིང་། ། རྣམ་པར་རྒྱུ་བའི་རླུང་ཞེས་བྱ། །
སྣ་ལ་གནས་ཤིང་བྱེད་ལས་ནི། ། དྲི་ཡི་བྱེ་བྲག་འབྱེད་པར་བྱེད། །ཟིན་
རྟགས་དྲི་ཡི་རྣམ་པ་ལ། ། སྣ་ཉིད་གཡེང་བ་མེད་པར་གྱུར། ། རླུང་དེ་ཟིན་
པའི་ཡོན་ཏན་ནི། ། དྲི་ཀུན་ལམ་གྱི་གྲོགས་སུ་འཆར། ། རེངས་སྐྱོན་སྣ་
34



ཡིས་དྲི་མི་ཚོར། ། བཅོས་པའི་ཐབས་བཅས་རྣམ་པ་བདུན། །
བཞི་པ་རླུང་གི་རླུང་ལ་མིང་། ། ཤིན་ཏུ་རྒྱུ་བའི་རླུང་ཞེས་བྱ། ། ལྕེ་
ལ་གནས་ཏེ་བྱེད་པའི་ལས། ། རོ་ཡི་བྱེ་བྲག་འབྱེད་པར་བྱེད། ། ཟིན་
རྟགས་རོ་ལ་ལྕེ་མི་གཡེང་། ། ཡོན་ཏན་རོ་ཀུན་གྲོགས་སུ་འཆར། ། རེངས་
པའི་སྐྱོན་ནི་ངག་དིག་ལྷུགས། ། བཅོས་པའི་ཐབས་བཅས་བདུན་ཡིན་
ནོ། །
ལྔ་ པ་ ནམ་ མཁའི་ རླུང་ ལ་ མིང་། ། ཤིན་ ཏུ་ རྣམ་ པར་ རྒྱུ་ བའི་
རླུང་། ༑ གནས་ནི་ལུས་ལྤགས་ཀུན་ལ་ཁྱབ། ། བྱེད་ལས་རེག་བྱའི་བྱེ་བྲག་
འབྱེད། ། ཟིན་རྟགས་རེག་བྱར་གཡེང་མེད་གྱུར། ། ཡོན་ཏན་རེག་བྱ་
གྲོགས་སུ་འཆར། ། རེངས་པའི་སྐྱོན་ནི་ཟ་ཕྲུག་ལངས། ། བཅོས་པའི་
ཐབས་དང་བཅས་པ་བདུན། །
35



དྲུག རླུང་རེངས་བཅོས་པའི་མན་ངག
རླུང་རེངས་བཅུ་བཅོས་ཚུལ།
རྩ་བའི་ས་རླུང་ལྟེ་བ་རུ། ། རེངས་ན་དམུ་ཆུ་ལ་སོགས་འབྱུང་། །
ཞག་བདུན་ཚུན་ལ་ བཅོས་ ཐབས་བྱ། ། ཤིང་རྟར་བསྐྱོན་ པའི་སྦྱོར་བ་
ནི། ། ཐོག་མར་ཤིང་སྡོང་འདོམ་གང་ཙམ། ། ཤིང་སྟེགས་སྲ་བར་ལེགས་
བཞག་ནས། ། དེ་ཡི་སྟེང་ལ་གོས་སོགས་གཡོགས། ། ལྟེ་བ་ཤིང་གི་སྟེང་
གནས་ཏེ། ། རྐང་ གཉིས་ རྐྱང་ སྐུམ་ ཡང་ ཡང་བྱ། ། རིང་མིན་ཞེ་མེར་
ལངས་པ་དང༌། ། ཁ་ནས་ཆུ་སྔོན་སྐྱུགས་པ་འབྱུང༌། ། དེ་ནས་སར་བསྡད་
རླུང་བཟུང་ནས། ། ལྟོ་བ་ཡང་དང་ཡང་དུ་བསྐྱོད། ། ཁ་དང་སྣ་སྒོ་གང་
རུང་ནས། ། རླུང་རོ་ཤུགས་ཀྱིས་དྲག་ཏུ་འདོན། ། དེ་འདྲ་ཐུན་གསུམ་
ཚུན་ཆད་ཀྱིས། ། སྐྱོན་ལས་ངེས་པར་གྲོལ་བར་འགྱུར། །
ཆུ་རླུང་ལུས་ཀུན་རེངས་པའི་སྐྱོན། ། ཡན་ལག་ཁུམ་ཞིང་སྟོད་སྒུར་
འབྱུང༌། ། བཅོས་ཐབས་ཆུ་འཇུག་སྦྱོར་བ་བྱ། ། དབྱར་གྱི་དུས་སུ་རྫིང་བུ་
དང་། ། ཆུ་བོ་སོགས་སུ་རླུང་བཟུང་ནས། ། རྐྱལ་སོགས་ལས་ལ་ལེགས་
པར་ཞུགས། ། དགུན་གྱི་དུས་སུ་རང་བྱུང་གི ། ཆུ་ཚན་ཡོད་ན་དེ་རུ་
ཞུགས། ། དེ་ལྟར་ཐེངས་མང་བྱེད་གྱུར་ན། ། རླུང་སྐྱོན་སེལ་བར་ཐེ་ཚོམ་
36



མེད། །
ཆུ་འཇུག་སྦྱོར་བའི་བྱེ་བྲག་གཞན། ། བཀོལ་ཆུ་ཚ་གྲང་རན་པའི་
ནང་། ། ལུས་སྦྱངས་ལང་འཕྲུལ་རླུང་འགོག་ཕྱིར། ། ལུས་ཡོངས་གོས་
ཀྱིས་ལེགས་པར་བསྟུམས། ། སྟེང་རླུང་འོག་རླུང་ཁ་སྦྱོར་དུ། ། བཙན་
པོའི་ཐབས་ཀྱིས་ ཅི་ ཐུབ་ བསྒོམས། ། འདི་འདྲ་ ཐུན་ གསུམ་ ཡན་བྱས་
ན། ། རླུང་རེངས་སྐྱོན་ལས་ངེས་པར་གྲོལ། །
མེ་རླུང་མགྲིན་པར་རེངས་པའི་སྐྱོན། ། ལྐོག་འབྲོས་ གྲེ་འཛེར་ལ་
སོགས་འབྱུང༌། ། རང་གནས་སྦྱངས་པའི་སྦྱོར་བ་བྱ། ། ལག་པས་ལྐོག་མ་
ཡང་ཡང་མཉེས། ། མགྲིན་པའི་གཡས་གཡོན་ཐབ་ལྕག་རྒྱབ། ། རླུང་འོག་
ནན་གྱིས་མནན་པའི་ངང་། ། མགོ་བོ་དྲག་ཏུ་བསྐྱོད་པར་བྱ། ། དེ་ནི་རྣལ་
འབྱོར་མན་ངག་ཡིན། ། ཡང་ན་རྩ་ཀའི་སྦྱོར་བ་ནི། ། སྣ་བུག་གཉིས་ནས་
ཤུགས་བསྐྱེད་དེ། ། རླུང་རོ་ཡང་དང་ཡང་དུ་ཕུད། ། དེས་ཀྱང་གེགས་
ལས་མྱུར་དུ་གྲོལ། ། །
གསང་བའི་གནས་ སུ་ རླུང་ གི་རླུང་། ། རེངས་ ན་རོ་སྨད་ལྕི་བ་
དང་། ། དྲི་ཆུ་འགགས་སོགས་སྐྱོན་ཆེན་འབྱུང་། ། དེ་ལ་ཙ་ལ་ནའི་སྦྱོར་
བ། ། ཞེས་པ་སྐྱོན་དེ་རང་གནས་སུ། ། ཞི་བའི་ཐབས་ནི་གསང་གནས་
སུ། ། ལག་པ་གཉིས་ཀྱིས་ཡང་དང་ཡང་། ། མཉེས་ན་ནད་ལས་གྲོལ་བར་
ངེས། ། ཡང་ན་རྐྱང་སྐུམ་སྦྱོར་བ་བྱ། ། རྐང་གཉིས་གཤིབ་སྟེ་རབ་ཏུ་
བསྒྲིམས། །དྲག་ ཏུ་བརྐྱང་ཞིང་དྲག་ཏུ་བསྐུམས། ། དེ་ལྟར་ལན་མང་
བྱས་ན་ནི། ། བར་ཆད་ཞི་བར་ཐེ་ཚོམ་བྲལ། །
གོ་ཟློག་སྦྱོར་བ་ཞེས་པ་ནི། །གློ་བུར་གྱེན་དུ་འགྲོ་བཞིན་པར། །
37



དེ་འཕྲལ་ཐུར་དུ་མཆོང་རྒྱུག་བྱེད། ། དེ་འདྲ་ལན་མང་བྱས་པས་ཀྱང་། །
ནད་ལས་འཕྲལ་དུ་གྲོལ་བར་འགྱུར། །
ཡང་ན་གོམས་པ་ཕྱི་རུ་འདོར། ། དེས་ཀྱང་ནད་ལས་ གྲོལ་ བར་
ངེས། ། ནམ་མཁའི་རླུང་དེ་སྙིང་ཁ་རུ། ། རེངས་ན་སྙིང་རླུང་ལྡང་བ་
སོགས། ། ཡིད་ མི་ བདེ་ བ་ དུ་ མ་ འབྱུང༌། ། དེ་ ཉིད་ ཞི་ བར་ བྱ་ བའི་
ཐབས། ། གཟུགས་བརྙན་སྦྱོར་ བས་ བཅོས་ཐབས་ནི། ། སྙིང་དེ་སྒོང་
ཀོག་སྟོང་པའམ། ། རྐྱལ་པ་སྟོང་པ་ལྟ་བུའི་ནང་། ། དཀར་ཞིང་གསལ་
བའི་འོད་ཟེར་གྱིས། ། ལྷམ་མེར་གང་བར་ཡང་ཡང་བསམས། ། དེ་ལྟར་
ཐེངས་མང་བྱས་པ་ཡིས། ། སྐྱོད་དེ་མྱུར་དུ་ཞི་བར་འགྱུར། །
ཡང་ན་གོ་ཟློག་སྦྱོར་བ་སྟེ། ། རང་གི་སྙིང་ལྕེ་གྱེན་དུ་བཟློག མེ་
ཏོག་ཁ་བྱེས་ལྟ་བུའི་ནང་། ། འོད་ཟེར་དཀར་པོའི་གང་བར་བསམས། །
དེ་ལྟར་ལན་མང་བསྒོམས་པས་ཀྱང༌། ། ནད་དེ་ཞི་བར་ཕན་པ་ཆེ། །སྣ་
ཡི་རྩེ་མོར་ཁྲག་གཏར་ནས། ། གནས་དེར་ཡང་ཡང་ལག་པས་མཉེས། །
དེ་ལྟར་ཐེངས་འགའ་བྱས་ པས་ ཀྱང་། ། འཕྲལ་ དུ་ རེངས་ སྐྱོན་ཞི་བར་
འགྱུར། ། རང་གི་སྤྱི་བོའི་ཡང་སྟེང་ན། ། མར་ཁུས་གང་བའི་ཐོད་པ་
བསྒོམས། ། དེ་ལས་མར་ཁུའི་རྒྱུན་བབས་པས། ། སྤྱི་བོ་ནས་བཟུང་སྙིང་
ཁའི་བར། ། མར་ཁུས་ཡོངས་སུ་གང་བར་བསམས། ། དེ་ལྟར་ཡུན་དུ་
བསྒོམས་པས་ཀྱང་། ། སྙིང་རླུང་ཐམས་ཅད་ངང་གིས་ཞི། །རྩ་བའི་རླུང་
ལྔ་རེངས་པའི་སྐྱོན། ། སེལ་བྱེད་མན་ངག་མཐའ་ཡས་མོད། ། འདི་ན་
འབིར་ལུགས་གཙོར་བཟུང་ནས། ། ཚིགས་སུ་བཅད་དེ་བརྗོད་པ་ཡིན།
ད་ནི་ཡན་ལག་རླུང་ལྔ་ཡི། ། རེངས་སྐྱོན་སེལ་བའི་ཐབས་རྣམས་
38



བརྗོད། ། མིག་ཏུ་རྒྱུ་བའི་རླུང་རེངས་ན། ། རབ་རིབ་ལོང་བ་ལ་སོགས་
འབྱུང་
། །བཅོས་ཐབས་སྣ་ཚོགས་འདི་ལྟར་བྱ། ། ན་ཟུག་ཤིན་ཏུ་ཆེ་བའི་
སྐབས། ། མིག་བཙུམས་ཤེས་པ་ལྟག་ཁུང་གཏད། ། དེ་ནས་འབྱེད་འཛུམ་
ཡང་ཡང་བྱ། ། དེ་ལྟར་ཐེངས་མང་བྱས་ན་ཕན། ། རབ་རིབ་གྱུར་ན་ལྟག་
ཁུང་དུ། ། ཉ་ཚིལ་ལ་ སོགས་ སྣུམ་གྱིས་བྱུགས། ། ལག་པས་ཡང་ཡང་
མཉེས་ན་ཞི། ། མིག་ལྤགས་ཚ་བ་སོགས་ལ་ནི། ། ཞོགས་པའི་དྲི་ཆུ་གྲང་
དུ་བཅུག ། ལག་པ་མིག་ལ་མ་རེག་ཙམ། ། མཛུབ་མོས་དྲི་ཆུས་ཆུ་ལྕག་
འདེབས། ། དེ་ལྟར་ཉིན་འགར་བྱས་ན་ཕན། །།
གལ་ཏེ་མིག་འབྲས་ཕྱིར་འབུར་ན། ། རས་སོགས་ཞེང་དུ་མཐོ་གང་
དང༌། ། སྲིད་དུ་འདོམ་གང་ལྷག་ཙམ་ཞིག ། གསང་གནས་ནས་བཟུང་
སྤྱི་བོའི་བར། ། གྲོགས་པོ་ཞིག་གིས་འཆིང་རོགས་བྱེད། ། སྤྱི་བོར་མདུད་
པ་དམ་པོར་བརྒྱབས། ། གྲོགས་པོས་ལག་གཡོན་མདུད་པར་བཟུང་། །
གཡས་པ་ཁུ་ཚུར་ལེགས་བཅངས་ནས། ། ནད་པའི་ལྟག་པར་ལན་མང་
རྒྱབ། ། ནད་པས་རྐང་ལག་རྐྱང་སྐུམ་སོགས། ། ལུས་ཡོངས་གཡོ་འགུལ་
ཡང་ཡང་བྱ། ། དེ་ལྟར་ཡང་ཡང་བྱས་ན་ནི། ། མིག་འབྲས་རྒྱུན་ལྡན་
འགྱུར་བར་ངེས། །
གལ་ཏེ་མིག་འབྲས་ནང་དུ་དིབ། ། མདོག་ཀྱང་སྔོན་པོར་གྱུར་པ་
ལ། ། རྐང་ལག་མཐིལ་དང་སེན་མོའི་བར། ། དྲི་མ་བསལ་ཏེ་སྣུམ་སོགས་
བྱུགས། ། དེ་ལྟར་རྒྱུན་ཆགས་བྱས་ན་ཕན། ། །
རྣ་བར་ རབ་ ཏུ རྒྱུ་ བའི་རླུང་། ། རེངས་ ན་ རྣག་ ཁྲག་ འཛག་ པ་
དང༌། ། འོན་པ་ལ་སོགས་འབྱུང་སྲིད་པས། ། མྱུར་པ་མྱུར་དུ་བཅོས་པར་



བྱ། ། སེང་གེ་རྣམ་རོལ་སྟངས་སྟབས་ཀྱིས། ། རྣ་བ་སྐྱོན་བཅས་ལག་པས་
བཀབ། ། སྔས་སུ་མནན་ཅིང་ལུས་པོ་འགུལ། ། དྲག་ཏུ་བཀབ་ཅིང་དྲག་
ཏུ་བཏང་། ། དེ་ལྟར་བྱས་ན་ཕན་པ་ཆེ། ། གལ་ཏེ་དེས་ཀྱང་མ་སངས་
ན། ། དུད་ པ་ སྡུག་ པའི་ སྦྱོར་ བ་བྱ། ། སྣུམ་ དང༌ ཤ་ རྙིང་ མར་ རྙིང་
སོགས། ། བསྲེས་ནས་མེ་ལ་བསྲེགས་པ་ཡིས། ། དུ་བ་སྨྱུག་མའི་སྦུ་གུ་
སོགས། ། བརྒྱུད་དེ་རྣ་བར་ཡང་ཡང་བདུགས། ། དེ་ལྟར་བྱས་ན་ཕན་
ངེས་ཡིན། །
སྣ་ལ་རྣམ་པར་རྒྱུ་བའི་རླུང་། ། རེངས་ན་སྣ་འགག་དྲི་མི་ཚོར། །
དེ་ཕྱིར་ཨ་དའི་སྦྱོར་བ་བྱ། ། དེ་ཡང་ལྷ་སྐྱ་སྐམ་པོ་དང་། ། ལན་ཚྭ་བསྲེས་
ནས་ཞིབ་པར་བཏུལ། ། སྣ་སྒོར་བྱུགས་ཏེ་མཉེ་བར་བྱ། ། གཡས་པར་
བྱུགས་དུས་གཡོན་པ་བུད། ། གཡོན་པར་བྱུགས་དུས་གཡས་པ་བུད། །
དེ་ལྟར་རེས་མོས་བྱས་ན་ཕན། ། ཡང་ན་ཙ་ཀའི་སྦྱོར་བ་སྟེ། ། སྣ་ཡི་བུ་ག་
གཡས་གཡོན་ནས། ། རླུང་རོ་ཤུགས་ཀྱིས་འདོར་བས་ཀྱང་། །རྐྱེན་ལས་
རབ་ཏུ་གྲོལ་བར་འགྱུར། །
ལྕེ་ལ་ ཤིན་ ཏུ་ རྒྱུ་བའི་རླུང་། ། རེངས་ན་ངག་དིག་ལྷགས་ སོགས་
འགྱུར། ། བཅོས་ཐབས་ཀོ་བ་མཉེས་མའམ། ། ཕྱར་བའི་སྟེང་དུ་ནད་པ་
བཞག ། ཡར་འཕེན་མར་ཕབ་ཐེངས་འགའ་བྱས། ། ཡང་ན་སྐྱིལ་ཀྲུང་
བཅའ་བཅུག་སྟེ། ། ཤུགས་ཀྱིས་རྒྱབ་མདུན་ལན་མང་བསྐྱེལ། ། རྣ་བར་
བཟུང་ནས་དྲག་རྡེག་སོགས། ། དྲག་སྦྱོར་བྱས་ན་ཕན་པ་ཆེ། །
པགས་པར་རྣམ་པར་རྒྱུ་བའི་རླུང༌། ། རེངས་ན་ཟ་འཕྲུག་ལངས་པ་
དང་། ། གཡན་པ་ཤུ་བ་ལ་སོགས་འབྱུང་། ། དེ་ཉིད་བཅོས་པའི་མན་ངག་
40



ནི། ༈ མར་ནག་ལོ་ལོན་ཕོར་གང་ནང་། ། གཡེར་ཆེན་མང་ཙམ་ཡང་ཡང་
བཀོལ། ། གྲང་རྗེས་ལུས་པོ་ཡོངས་ལ་བྱུགས། ། དེ་ནས་ལག་མཐིལ་མེ་
སོགས་ལ། ། བསོས་ན་ཕན་པ་ཐེ་ཚོམ་མེད། །རླུང་རྩལ་ལ་བརྟེན་ལུས་
སྦྱངས་དང་། ། བཅུད་ལྡན་ཟས་ལ་བརྟེན་པ་གལ། ། དེ་ལྟར་རླུང་རེངས་
བཅུ་བཅོས་པའི། ། མན་ངག་ཚིགས་སུ་བཅད་པ་རྫོགས། །
དབྱུག་པའི་སྦྱོར་བ།
ལུས་དང་ཡན་ལག་ན་བའི་ཚེ། ། རང་རང་གནས་ནས་དབྱུག་པས་
དབྱུང་། ། ཐོག་མར་ཆུ་ཤིང་སྦོམ་ཕྲནི། ། མཐེ་བོ་ཙམ་ལ་ཚིགས་གསུམ་
པ། ། རིང་ཐུང་མཐོ་གང་སོར་བཞི་དགོས། ། ལྷོད་པོར་གཟུང་ལ་རྡེག་
པའི་ཚེ། ། སོར་བཞི་ཙམ་གྱིས་དལ་བར་བརྡུང་། ། གལ་ཏེ་དབྱུག་པ་ཕོག་
ཤུལ་དུ། ། ཤ་མདོག་དམར་ཞིང་སྐྲངས་པའམ། ། ཚ་དྲོ་བྱུང་ན་གནས་
སྐབས་ཞོག ། ནམ་ཡང་རྡེག་མི་རུང་བའི་གནས། ། མགོ་བོའི་ལྟག་རྩ་
མཁུར་ཚོས་གཉིས། ། མཇིང་པ་རྐང་ལག་བཞི་ཡི་གཉའ། ། རྨེན་བུའི་
གཞི་དང་མཆན་ཁུང་གཉིས། ། མཆིན་པ་མཚེར་པ་མཁལ་མ་དང་། ། ལྟེ་
བ་གསང་བའི་གནས་རྣམས་སོ། ། པུས་མོ་ལ་སོགས་སྐྲངས་པ་ལ། ། རྡེག་
ན་ཕན་མེད་གནོད་པར་འགྱུར། ། མགོ་བོ་ན་དང་ལྕི་བའི་ཚེ། ། ཡ་མ་
གཉིས་དང་ རྣ་གཤོག་ གོང་། ། སོར་ གང་ མཚམས་ དང༌ སྨིན་མཚམས་
རྡེག ། མིག་ན་རབ་རིབ་གྱུར་པ་ན། ། ལྟག་ཟུར་གཉིས་དང་དཔྲལ་ཟུར་
རྡེག ། རྣ་བ་ན་དང་འོན་ སོགས་ ལ། ། རྣ་བའི་རྒྱབ་ཀྱི་རུས་ འབུར་



དང༌། ། རྣ་མདུན་སོར་གང་ཙམ་ལ་རྡེག ། སྣ་འཚངས་དྲི་མི་ཚོར་བ་
ལ། ། སྣ་སྒང་མཉེ་ཞིང་ཧཱུྃ་རིང་འདོན། ། དབྱུག་རྩེས་དལ་བུ་སྣ་སྒང་
རྡེག ། འགྲམ་སོ་ན་བར་རྣ་བའི་འོག ། འགྲམ་རུས་ཟུར་ལ་བརྡེག་པར་
བྱ། ། མཇིང་པ་རེངས་ ཤིང་ན་བ་ལ། ། ལྟག་རྒྱུས་མཉེས་ཤིང་མགོ་བོ་
གཅུས། ། ལྟག་རུས་འོག་མའི་ཟུར་ལ་བརྡེག ། སྐེ་ན་གྲེ་བ་འགག་པ་
ལ། ། ཨོལ་མདུད་འོག་ལ་བརྡེག་པར་བྱ། ། ལག་པ་མི་ཐེག་ཞ་སོགས་
ལ། ། ཕྲག་དཔུང་འབྲེལ་བའི་ཚིགས་མཚམས་དང་། ། སོག་པའི་མཐའ་
སྐོར་བརྡེག་པར་བྱ། ། སྙིང་རླུང་ལྡང་ཞིང་དོན་མེད་ སྐྲགས། ། སྟོད་
གཟེར་དབུགས་ འཐུམ་ སོགས་ ལ་ ནི། ། རྒྱབ་ ཚིགས་ དྲུག་ པ་ བདུན་པ་
དང་། ། ཕྲག་པའི་ཐོག་ལ་བརྡེག་པར་བྱ། ། ནང་རླུང་སྟོད་དུ་འཚངས་པ་
ན། ། ཕྲག་པའི་གོང་དང་རྩིབས་ཐུང་གཉིས། ། རྐང་མཐིལ་བཅས་ལ་
བརྡེག་པར་བྱ། ། སྣ་ཁྲག་རྒྱུན་མི་ཆད་པ་ལ། ། སྨིན་མཚམས་དང་ནི་
དཔྲལ་དཀྱིལ་སྟོད། ། ཆུ་ལྕག་འདེབས་རྗེས་དབྱུག་པས་བརྡེག ། མཆིན་
པ་རྒྱས་ཤིང་ན་བ་ལ། ། རྒྱབ་རུས་ཚིགས་པ་དགུ་པར་བརྡེག ། དང་ག་མི་
བདེ་ཞེན་པ་ལོག ། སྐྱུགས་པ་སོགས་ལ་རྩོལ་མའི་ཕུམ། ། གཡས་གཡོན་
གཉིས་ལ་དལ་བུས་བརྡེག ། མ་བཞུ་བ་དང་ལྟོ་བ་སྦོས། ། ཕོ་རླུང་ལྡང་བ་
སོགས་ལ་ནི། ། ཕོ་བའི་མགོ་མཇུག་གཉིས་ལ་བརྡེག ། ཁུ་བ་འཛག་དང་
མཁལ་མ་ན། ། དྲི་ཆུ་འགག་པ་སོགས་ལ་ནི། ། རྩིབས་ཐུང་ཐ་མའི་འོག་
ཙམ་དང་། ། ཚིགས་པ་བཅུ་བཞི་པ་ལ་བརྡེག ། རྐང་པ་ན་དང་ཞ་བ་
ལ། ། དཔྱི་བརླ་འབྲེལ་བའི་མཚམས་སུ་བརྡེག ། པུས་མོ་ན་བ་པུས་མོ་
ཡི། ། མཐའ་སྐོར་དང་ནི་རུས་མིག་ལ། ། ལེགས་པར་བརྡེག་ན་ཕན་པ་



ཆེ། ། རྐང་མགོ་ན་བར་བོལ་གོང་དང༌། ། ལོང་བུ་གཉིས་ལ་བརྡེག་པར་
བྱ། ། རྩ་འཁྲེབ་རླུང་འཁྲེབ་ཤ་འཁྲེབ་སོགས། ། གང་དུ་བྱུང་བ་དེ་རུ་
བརྡེག ། གལ་ཏེ་དབྱུག་པ་རྒྱབ་ཉེས་ན། ། གནོད་ པ་ཆེ་བས་དྲི་ཆུ་
དང༌། ། ག་བུར་ཆུ་ཡིས་བཀྲུ་བར་བྱ། །
ར



བདུན། ཐིག་ལེའི་བཤད་པ་མདོར་བསྡུས།
གཞི་ཡི་རང་བཞིན་ཐིག་ལེ་ལ། ། རྩ་བ་སྤྲོས་བྲལ་ཐིག་ལེ་ཟེར། །
གཞི་ཡི་གནས་སྐབས་ཐིག་ལེ་ལ། ། མ་རིག་པ་ཡི་ཐིག་ལེ་ཟེར། ། ལམ་གྱི་
གནས་སྐབས་ཐིག་ལེ་ལ། ། གཉེན་པོ་ཡེ་ཤེས་ཐིག་ལེ་ཟེར། ། དེ་ལྟར་རྩ་
བའི་དབྱེ་བ་ལ། ། ཐིག་ལེ་རྣམ་པ་གསུམ་ཡིན་ནོ། ། རྩ་བ་སྤྲོས་བྲལ་ཐིག་
ལེ་ནི། ། ཤེས་པ་རང་རིག་འོད་གསལ་བ། ། རྟོག་པ་དང་བྲལ་མ་འཁྲུལ་
བ། ། དེ་ལ་སྤྲོས་བྲལ་ཐིག་ལེ་ཟེར། ། མ་རིག་པ་ཡི་ཐིག་ལེ་ལ། ། རླུང་
དང་སྔགས་ཀྱི་ཐིག་ལེ་དང་། ། རྫས་ཀྱི་ཐིག་ལེ་བཅས་ཏེ་གསུམ། ། དེ་ལ་
རླུང་གི་ཐིག་ལེ་ནི། ། ཤེས་པ་ཡུལ་ལ་འཇུག་པ་ན། ། རླུང་གི་རྩ་ལ་རག་
ལས་ཕྱིར། ། དེ་ཡི་ བྱེད་ པ་ འཆིང་ བ་ལ། ། རླུང་ གི་ ཐིག་ལེ་ཞེས་སུ་
གྲགས། ། ཞི་དྲག་ཡབ་ཡུམ་ཞལ་སྦྱོར་སོགས། ། ལྷ་རྣམས་བསྐྱེད་པའི་
རིམ་པ་དང་། ། ཡིག་གཟུགས་བསྒོམས་དང་སྔགས་བཟླས་པ། ། སོགས་
ལ་སྔགས་ཀྱི་ཐིག་ལེ་ཟེར། ། འབྱུང་བཞི་འདུས་པའི་ཕུང་པོ་འདི། ། ཐོག་
མར་གྲུབ་པའི་ཆ་ཤས་གཙོ། ། ཕ་མའི་དཀར་དམར་ཆ་དེ་ལ། ། རྫས་ཀྱི་
ཐིག་ལེར་ཡོངས་སུ་གྲགས། ། སྤྲོས་བྲལ་ཡེ་ཤེས་ཐིག་ལེ་འདི། ། ལས་རླུང་
དང་འགྲོགས་དཀར་དམར་གྱི། ། རྫས་དང་ལྷན་ཅིག་གྱུར་བ་ལས། །
དཀར་ཆོས་འཛིན་པའི་རྟོག་པ་དང་། ། དམར་ཆོས་གཟུང་བའི་རྟོག་པ་
44



བསྐྱེད། ། རང་གི་ངོ་བོ་རྟོག་བྲལ་དང་། ། གཟུང་འཛིན་གཉིས་མེད་ཡིན་
པ་ལ། ། ཡིན་པར་མ་རིག་འཁྲུལ་བའི་ཕྱིར། ། མ་རིག་པ་ཞེས་བརྗོད་པ་
སྟེ། ། འཁོར་བ་ཇི་སྲིད་གནས་ཀྱི་བར། ། གཞོམ་གཞིག་བྲལ་བས་ཐིག་ལེ་
ཟེར། །
དཀར་ཆའི་དྭངས་མ་ ཧཾ་གྱི་གཟུགས། ། དབུ་མའི་ཡ་ རྩེ་སྤྱི་བོར་
གནས། ། ཆུ་ཡི་རང་བཞིན་དཀར་ལ་སྣུམ། ། ཐབས་ཀྱི་རང་བཞིན་ཧེ་རུ་
ཀའོ། ། དམར་ཆའི་དྭངས་ མ་ ཨ་ ཐུང་གཟུགས། ། ལྟེ་འོག་རྩ་གསུམ་
འདུས་མདོར་གནས། ། མེ་ཡི་རང་བཞིན་དམར་ལ་གསལ། ། ཤེས་རབ་
རྡོ་རྗེ་ཕག་མོ་ཡིན། །



བརྒྱུད། ཕྱག་རྒྱ་ཆེན་པོ།
ཆོས་ཀུན་འདི་ལས་མི་འདའ་ཞིང་། ། འདི་ཡི་གོང་ན་གཞན་མེད་
པས། ། ཕྱག་རྒྱ་ཆེན་ཞེས་ཡོངས་སུ་གྲགས། ། བཤད་པ་གཞན་ཡང་འདི་
ལྟ་སྟེ། །ཕྱག་ནི་སྟོང་པའི་ཡེ་ཤེས་ཡིན། ། རྒྱུ་ནི་འཁོར་བའི་ཆོས་ལས་
གྲོལ། ། ཆེན་ པོ་ ཟུང་ དུ་ འཇུག་ པ་ སྟེ། ། དེ་ ཕྱིར་ ཕྱག་ རྒྱ་ ཆེན་ ཞེས་
བརྗོད། ། ཟབ་ཞི་སྤྲོས་བྲལ་སྟོང་པ་ཉིད། ། ཆོས་རྣམས་ཀུན་གྱི་དེ་བཞིན་
ཉིད། ། ཆོས་ཉིད་རང་བཞིན་དོན་དམ་པ། ། ཕྱག་རྒྱ་ཆེན་རྣམས་དོན་
གཅིག་ཡིན། ། དེ་ཕྱིར་སོ་སོར་ཐར་པ་ནས། ། བླ་མེད་གསང་བ་འདུས་
པའི་བར། ། སྒྲུབ་པ་ཉམས་ལེན་ཐམས་ཅད་ལ། །རྒྱས་འདེབས་ཕྱག་རྒྱ་
ཆེན་པོ་ཡིན། །དབྱེ་ན་གཞི་ཡི་ཕྱག་ཆེན་དང་། ། ལམ་དང་འབྲས་བུའི་
ཕྱག་ཆེན་གསུམ། ། ཆོས་ཀུན་གདོད་ནས་སྤྲོས་དང་བྲལ། ། རང་བཞིན་
འོད་གསལ་སྟོང་པ་ཉིད། ། རང་སེམས་གཉུག་མ་གདོད་མའི་གཤིས། །
འཁོར་འདས་ཀུན་གྱི་ཁྱབ་བདག་དང་། ། བསམ་བརྗོད་བྲལ་བའི་རང་
བཞིན་འདི། ། གཞི་ཡི་ཕྱག་རྒྱ་ཆེན་པོ་ཡིན། །
ཐོས་བསམ་སྒོམ་ པ་ལ་ བརྟེན་ནས། ། ཤེས་བྱ་མ་ལུས་གཏན་ལ་
ཕབ། ། བླ་མའི་དྲིན་གྱིས་གནས་ལུགས་རྟོགས། ། རང་དབང་ཐོབ་པའི་
ལྟ་སྒོམ་ལ། ། ལམ་གྱི་ཕྱག་ཆེན་ཞེས་སུ་གྲགས། །
46



གཞི་ཡི་ཕྱག་རྒྱ་ཆེན་པོ་ལ། །རིམ་གཉིས་ལམ་གྱི་ཕྱག་ཆེན་གྱིས། །
ཡོངས་སུ་སྦྱངས་པས་གཉིས་སྣང་གི ། རྟོག་པ་ཕྲ་ཞིང་ཕྲ་བ་ཡང༌། ། དག་
ནས་ནམ་མཁའ་གཡའ་དག་ལྟར། ། དག་པ་གཉིས་ལྡན་ཡེ་ཤེས་ཀྱི། ། ངོ༌
བོ་ཁོ་ནར་གྱུར་པ་ལ། ། འབྲས་བུའི་ཕྱག་རྒྱ་ཆེན་པོར་གྲགས། །
ད་ལྟའི་སྣང་རིག་སྣ་ཚོགས་འདི། ། ཀུན་རྫོབ་བདེན་པའི་རང་ངོ་
ཡིན། ། དཔེར་ན་ཆུ་ཡི་ཟླ་བ་ལྟར། ། བདེན་བདེན་འདྲ་ཡང་འཁྲུལ་པ་
ཡིན། ། ཐེག་པའི་མཐར་ཐུག་ལྟ་བའི་རབ། ། མདོ་རྒྱུད་ཀུན་གྱི་སྙིང་པོའི་
དོན། ། མཐའ་བྲལ་ཡིད་ལ་མི་བྱེད་པ། ། གཉུག་མ་རང་བབས་འཇོག་
ཤེས་ན། ། ལྟ་བསྒོམ་ཀུན་གྱི་ཡང་རྩེར་སོན། ། གལ་ཏེ་བཅས་བཅོས་
དགག་སྒྲུབ་སོགས། ། བྱས་ན་འཛིན་རྟོག་འཕྲང་ལ་ལྷུང་། ། ཐར་པའི་
ལམ་སྣ་རྒྱང་དུ་བསྲིངས། །
སེམས་ ཀྱི་གནས་ལུགས་ མདོར་བསྡུས་ན། ། ངོ༌བོ་རང་ བཞིན་
མཚན་ཉིད་གསུམ། ། ངོ་བོ་གསལ་ལ་རྟོག་པ་མེད། ། རང་བཞིན་སྐྱེ་
འགག་གནས་གསུམ་བྲལ། ། མཚན་ཉིད་འཁོར་འདས་གཉིས་སུ་སྣང་། །
སེམས་ཉིད་འོད་གསལ་ཞེས་པ་ཡང་། ། སྤྲོས་པའི་མཚན་མས་མ་གོས་
ཤིང་། ། ཕུང་པོ་ཁམས་དང་སྐྱེ་མཆེད་སོགས། ། རྡུལ་གྱི་དྲི་མ་བྲལ་བ་
ལ། ། འོད་གསལ་ཞེས་སུ་བཏགས་པ་ལས། ། འོད་ཀྱི་རྣམ་པར་འཛིན་ན་
འཁྲུལ། །
ཕྱག་ཆེན་ལྷན་ཅིག་སྐྱེས་པའི་དོན། ། ཆོས་དང་ཆོས་ཉིད་སྟོང་པ་
ཉིད། ། དཔེར་ན་མེ་དང་ཚ་བ་ལྟར། ། གདོད་ནས་ལྷན་ཅིག་གནས་པ་
ལ། ། སྣང་བ་ལྷན་ཅིག་སྐྱེས་པར་བརྗོད། ། ཆོས་ཅན་སེམས་དང་སེམས་



བྱུང་དང་
། ། ཆོས་ཉིད་སྟོང་པ་ཉིད་གཉིས་ཀྱང་། ། གདོད་ནས་དབྱེར་
མེད་ལྷན་ཅིག་གནས། ། དེ་ཕྱིར་སེམས་ཉིད་ལྷན་སྐྱེས་ཟེར། ། འདི་ཉིད་
མངོན་སུམ་རྟོགས་གྱུར་ན། ། སེམས་ངོས་ཟིན་པའང་དེ་ག་ཡིན། ། རྣམ་
རྟོག་ངོ་བོ་ཆོས་སྐུ་གཉིས། ། གདོད་ནས་དབྱེར་མེད་གཅིག་ཏུ་གནས། །
དེ་ལ་རྣམ་རྟོག་ལྷན་སྐྱེས་ཟེར། ། ངོ་བོ་དབྱེར་མེད་གཅིག་ཏུ་འདོད། །
གལ་ཏེ་སྔ་ཕྱི་བཟང་ངན་སོགས། ། འདོད་ན་འཁོར་བ་ཐོག་མ་ཅན། །
ཆོས་ཅན་མེད་པའི་ཆོས་ཉིད་སོགས། ། འགལ་བའི་ཁུར་ཆེན་བརྒྱ་ཕྲག་
བབ། ། ཐུབ་པའི་དགོངས་ལས་རིང་དུ་འཕྱན། ། ཇི་ལྟར་ཉི་མ་ སྟོང་
འཆར་ཡང་། ། ལོང་བ་དག་ལ་མུན་པས་ཁྱབ། ། དེ་བཞིན་ལྷན་སྐྱེས་ཁྱབ་
གྱུར་ཀྱང་། ། རྨོངས་པ་དག་ལ་ཤིན་ཏུ་རིང་། །
48



དགུ། ནཱ་རོ་ཆོས་དྲུག
གཏུམ་མོ་སྒྱུ་ལུས་ རྨི་ ལམ་ དང་། ། འོད་ གསལ་ བར་དོ་འཕོ་བ་
དྲུག ། དེ་ ལ་ ཐོག་ མར་ གཏུམ་ མོ་ ལ། ། ཨ་ གཏུམ་ ཨ ཐུང་ ཨ་ ཤད་
གསུམ། ། ཉོན་མོངས་རྣམ་རྟོག་བུད་ ཤིང་ ཀུན། ། སྲེག་ལ་ངར་ཞིང་
གཏུམ་པས་ན། ། བྱེད་ལས་སྒོ་ནས་གཏུམ་མོར་བཏགས། ། ཨ་ཐུང་སྐྱེ་བ་
མེད་པའི་དོན། ། གཏུམ་མོའི་རང་བཞིན་ཉིད་ལ་བརྗོད། ། ཨ་ཤད་ཅེས་
པ་དབྱིབས་ ཉིད་དེ། ། ལྟེ་འོག་ རྩ་གསུམ་འདུས་མདོ་ན། ། ཐིག་ལེའི་
དམར་ཆ་ཨ་ཤད་ཀྱི། ། གཟུགས་ལྟར་གནས་པས་དེ་སྐད་གྲགས། ། དེ་ལ་
ཕྱི་ནང་གསང་གསུམ་དང་། ། གཞི་ལམ་འབྲས་གསུམ་ལ་སོགས་པའི། །
དབྱེ་བའི་རྣམ་གྲངས་ཤིན་ཏུ་མང་། ། ངོ་བོ་རང་རིག་ཡེ་ཤེས་ཏེ། ། ཆོས་
དྲུག་ཀུན་གྱི་གཞི་དང་ནི། ། འཕྲུལ་འཁོར་ཡོངས་ཀྱི་རྩ་བ་ཡིན། ། །
ཡུལ་དང་ཡུལ་ཅན་སྣ་ཚོགས་སུ། ། སྣང་བ་འདི་ཀུན་སྒྱུ་མ་ལྟར། །
མེད་བཞིན་སྣང་བའི་རང་བཞིན་ལ། ། སྒྱུ་མའི་ལུས་ཞེས་བརྗོད་པ་སྟེ། །
དཔེ་དང་སྣང་བ་རྨི་ལམ་དང་། ། བར་དོ་འོད་གསལ་སྤྲུལ་པ་དང་། ། ཡེ་
ཤེས་སྒྱུ་མ་ཞེས་པ་སྟེ། ། སྒྱུ་ལུས་རྣམ་པ་བདུན་དུ་དབྱེ། ། དེ་ལ་དཔེ་ཡི་སྒྱུ་
མ་ནི། ། སྒྱུ་མ་མཁན་གྱིས་རྫས་སོགས་ལ། ། བརྟེན་ནས་རྟ་དང་གླང་ཆེན་
སོགས། ། མེད་བཞིན་སྤྲུལ་ པ་དེ་ལ་ཟེར། ། གཉིས་པ་སྣང་བའི་སྒྱུ་མ་
A9



ནི། ། ཆོས་ཀུན་སྒྱུ་མ་རྨི་ལམ་ ལྟར། ། མེད་ བཞིན་ སྣང་བ་འདི་ ཉིད་
ཡིན། །
གསུམ་པ་རྨི་ལམ་སྒྱུ་མ་ནི། ། རླུང་སེམས་ཕྲ་བ་ལས་གྲུབ་པའི། །
རྨི་ལམ་སྐབས་ཀྱི་བག་ཆགས་ལུས། ། གང་ལའང་ཐོགས་མེད་དེ་ཉིད་
ཡིན། ། བཞི་པ་བར་དོའི་སྒྱུ་མ་ནི། ། བར་དོའི་སྐབས་ཀྱི་ཡིད་ཀྱི་ལུས། །
དབང་པོ་ ཀུན་ ཚང་ ཐོགས་ མེད་ རྒྱུ། ། ལས་ ཀྱིས་ གཏོལ་ མེད་ ཁྱེར་ བ་
དེའོ། །
ལྔ་པ་འོད་གསལ་སྒྱུ་མ་ནི། ། རྫོགས་རིམ་བསྒོམ་སྟོབས་ལས་བྱུང་
བའི། ། སྟོང་གཟུགས་པྲ་ཕབ་ལྟ་བུའོ། །
དྲུག་པ་སྤྲུལ་པ་སྒྱུ་མ་ནི། ། བསྐྱེད་རྫོགས་རིམ་གཉིས་ཟབ་མོ་ལ། །
བརྟན་པ་ཐོབ་པའི་ཏིང་འཛིན་གྱིས། ། སྤྲུལ་པའི་དཀྱིལ་འཁོར་ལ་སོགས་
སོ། །
བདུན་པ་ཡེ་ཤེས་སྒྱུ་མ་ནི། ། དེ་བཞིན་གཤེགས་པའི་ཡེ་ཤེས་ཀྱི། །
གསང་བ་བསམ་གྱིས་མི་ཁྱབ་པའི། ། མི་ཟད་རྒྱན་གྱི་འཁོར་ལོ་ཡིན། །
གཞན་ཡང་དག་དང་མ་དག་པའི། ། སྒྱུ་ལུས་རྣམ་པ་གཉིས་སུ་འདོད། །
སྣོད་བཅུད་སྣང་སྲིད་དངོས་པོ་ཀུན། ། སྒྱུ་མར་གཏན་ལ་འབེབས་ པ་
ལ། ། མ་དག་སྒྱུ་ལུས་ཞེས་པ་དང་། ། སྣོད་བཅུད་ཐམས་ཅད་ལྷར་བསྒྱུར་
ཏེ། ། གཏན་ ལ་ འབེབས་ པར་ བྱེད་ པ་ལ། ། དག་ པའི་ སྒྱུ་ལུས་ ཞེས་
བྱའོ། ། ད་དུང་སྤྱི་དོན་སྦས་དོན་དང་། ། མཉམ་གཞག་རྗེས་ཐོབ་སྒྱུ་མ་
སོགས། ། རྣམ་ གྲངས་དབྱེ་བ་མང་ན་ཡང་། ། གོང་གསལ་ནང་དུ་མ་
འདུས་མེད། ། ཆོས་ཀུན་སྒྱུ་མར་རྟོགས་པ་དང་། ། ཚེ་འདིར་སངས་རྒྱས་
50



སྒྲུབ་པ་ལ། ། འདི་ལས་ཟབ་པའི་ཆོས་མེད་དོ། །
ལམ་གྱི་ཚོད་འཛིན་རྨི་ལམ་ནི། ། བག་ཆགས་རང་གཟུགས་འཆར་
བ་འམ། ། རླུང་ སེམས་ འདུས་ པའི་ རྩ་ གནས་ སུ། ། སྣང་ བའི་སྲོག་
གཟུགས་འཛིན་པ་ལ། །རྨི་ལམ་ཞེས་པའི་ཐ་སྙད་བརྗོད། ། ད་ལྟའི་སྣང་
བ་འཁྲུལ་པ་འདི། ། བག་ཆགས་དབང་གིས་རྨི་ལམ་དུ། ། ཐ་སྙད་དུའང་
མ་གྲུབ་པའི། ། སྣང་བ་སྣ་ཚོགས་འཆར་བ་འདིར། ། ཉིང་འཁྲུལ་ཞེས་
ཀྱང་བརྗོད་པ་ཡིན། ། རྨི་ལམ་ལམ་དུ་བྱེད་པ་ན། ། བླ་མའི་གདམས་ངག་
ལ་བརྟེན་ནས། ། དྲན་པ་ གསལ་བར་བཙན་ ཐབས་ཀྱིས། ། རྨི་ལམ་
བཟུང་ལ་རྨི་ལམ་ལ། ། རྨི་ལམ་ཉིད་དུ་ཤེས་པ་ན། ། ཟིན་པའི་རྟགས་ཡིན་
བརྟན་པར་བྱ། ། དེ་ནས་ལྷ་དང་འབྱུང་བཞི་སོགས། ། རྨི་ལམ་སྤྲུལ་སྒྱུར་
སྣ་ཚོགས་སྦྱོང་། ། རྨི་ལམ་བདེན་མེད་ཤེས་བཞིན་དུ། ། མེ་དང་ཆུ་སོགས་
ཐོག་བརྫིས་དང་། ། ཞིང་ཁམས་རྣམས་སུ་བགྲོད་པར་བྱ། ། དེ་ནས་ཉིན་
མོའི་སྣང་བ་དང་། ༑ མཚན་མོའི་རྨི་ལམ་མཉམ་དུ་བསྲེས༔ ། རྨི་ལམ་སྒྱུ་
ལུས་ཉིད་དུ་ལྡང་། ། སྒྱུ་ལུས་འོད་གསལ་ངང་དུ་འཕོ། ། མཐར་ཐུག་ཕྱག་
ཆེན་མངོན་དུ་གྱུར། ། འདི་ནི་རྨི་ལམ་གདམས་པ་ཡིན། །
སྙིང་པོ་འོད་གསལ་ཞེས་པ་ནི། ། གནས་ལུགས་དྲི་མེད་འོད་གསལ་
བ། ། རང་བཞིན་བྲལ་ཡང་འགོག་མེད་དུ། ། གསལ་བར་སྣང་བས་འོད་
གསལ་ཟེར། ། མདོ་སྔགས་ཐུན་མོང་ལུགས་ལ་ནི། ། ཡུལ་དང་སེམས་ཀྱི་
ཁྱད་པར་གྱིས། ། འོད་གསལ་རྣམ་པ་གཉིས་སུ་འདོད། ། སེམས་ཀྱི་རང་
བཞིན་འོད་གསལ་དང་། ། བདེ་གཤེགས་སྙིང་པོ་གཅིག་པར་བཤད། །
སྔགས་ཀྱི་རྒྱུ་སྡེ་རྣམས་སུ་ནི། ། འོད་གསལ་རྣམ་གྲངས་ཤིན་ཏུ་མང་། །



འོན་ཀྱང་བླ་མེད་ལུགས་ལ་ནི། ། དབང་ལས་སྐྱེས་པའི་ཡེ་ཤེས་དང་། །
བསྐྱེད་རིམ་ལས་སྐྱེས་འོད་གསལ་ནི། ། འོད་གསལ་རྗེས་མཐུན་ཙམ་ཡིན་
ལ། ། རྫོགས་རིམ་ལས་སྐྱེས་འོད་གསལ་ནི། ། འོད་གསལ་ཡང་དག་ཡིན་
པར་གསུངས། །ཐ་མལ་པ་རྣམས་ཤི་བ་དང་། ། བརྒྱལ་དང་གཉིད་ལོག་
གླལ་བ་དང༌། ། འཁྲིག་པ་སྤྱོད་པའི་དུས་སོགས་ལ། ། འོད་གསལ་སྐད་
ཅིག་སྐད་ཅིག་འཆར། ། རོ་མའི་རྩ་དང་རྐྱང་མའི་རྩ། ། གཅིག་ཏུ་སྦྱོར་
བས་གཟུང་འཛིན་རླུང་། ། དབུ་མར་འཆིང་བའི་རྣལ་ འབྱོར་ལ། །
བརྟེན་ན་འོད་གསལ་མངོན་སུམ་རྟོགས། །
བློ་ཆོད་བར་དོའི་རྣལ་འབྱོར་ནི། ། མཐའ་གཉིས་ཕྱོགས་སུ་མ་ལྷུང་
བས། ། བར་མ་དོ་ཞེས་བརྗོད་པའམ། ། སྐྱེ་བ་སྔ་ཕྱིའི་བར་ན་གནས། །
དེ་ཕྱིར་བར་དོ་ཞེས་སུ་བཤད། །
དོན་དམ་ཆོས་ཉིད་བར་དོ་དང༌། ། རང་བཞིན་ལམ་གྱི་བར་དོ་
དང༌། ། སྣང་ བ་ སྐྱེ་ ཤིའི་ བར་ དོ་ དང༌། ། རྨི་ ལམ་ གཉིད་ ཀྱི་བར་ དོ་
དང་། ། ཐ་མ་སྲིད་པའི་བར་དོ་དང་། ། སྐྱེ་གནས་བརྒྱུད་པའི་བར་དོ་
སྟེ། ། བར་དོ་རྣམ་པ་དྲུག་དང་ནི། ། གཞན་ཡང་བརྒྱད་དང་བཞི་ལ་
སོགས། ། དབྱེ་བའི་རྣམ་གྲངས་ཤིན་ཏུ་མང་། ། འོན་ཀྱང་མདོ་སྔགས་
ཐུན་མོང་ལ། ། ཡིད་ཀྱི་ལུས་ཅན་དབང་པོ་ཚང་། ། རྡོ་རྗེ་སོགས་པས་མི་
ལྡོག་པ། ། གང་ལའང་ཐོགས་མེད་དྲི་ལ་སྤྱོད། ། ལས་ཀྱི་རྫུ་འཕྲུལ་ཤུགས་
དང་ལྡན། ། ཉིན་ཞག་བདུན་གྱི་ཚེ་ཚད་ཅན། ། དགེ་དང་མི་དགེ་རྗེས་
འབྲེལ་བ། ། འདི་ལ་བར་དོ་གཙོ་བོར་འཛིན། །
བར་དོ་ལམ་དུ་བྱེད་པ་ལ། ། ཐོག་མར་བར་དོ་ངོས་ཟིན་གལ། །



དབང་པོ་རབ་རྣམས་ འཆི་ བའི་ཚེ། །ཡུལ་དང་ཡུལ་ ཅན་འོད་གསལ་
གཉིས། ། བསྲེས་པས་བར་དོ་འཆར་བ་འགག ། ཐིམ་རིམ་རྫོགས་ནས་
དཀར་དམར་འདྲེས། ། རྩ་རླུང་ཐིག་ལེ་སེམས་ནུས་བཅས། ། སྙིང་གའི་
དབུ་མར་འདུས་པ་ལས། ། སྟོང་གསལ་བདེ་ཆེན་ཏིང་འཛིན་སྐྱེས། ། ཡེ་
ཤེས་རླུང་གིས་གཏུམ་མོ་སྤུར། ། སྒྲིབ་ཀུན་བསྲེགས་ཤིང་སངས་རྒྱའོ། །
དབང་པོ་འབྲིང་རྣམས་བླ་མའི་དྲིན། ། རང་ཉིད་གོམས་པའི་ཤུགས་ལ་
བརྟེན། ། བར་དོ་ངོས་ཟིན་བརྟན་པའི་མཐུས། ། འཁྲུལ་ སྣང་ ཐམས་
ཅད་ངང་གིས་ཞི། ། རིག་པ་སེམས་འདི་སྟོབས་སུ་གྱུར། ། ཚད་མེད་རླུང་
ལ་རང་དབང་ཐོབ། ། ལམ་བགྲོད་པ་ལ་དཀའ་བ་མེད། ། ཐུན་གཅིག་
བསྒོམས་པས་འབྲས་བུ་ཐོབ། ། དབང་པོ་ཐ་མའི་རིགས་ཅན་རྣམས། །
བར་དོར་འཚང་རྒྱ་དཀའ་བས་ན། ། མངལ་ སྒོ་བཀག་ སོགས་ ཤིན་ཏུ་
གལ། ། ཆད་མཐུད་འཕོ་བའི་རྣམ་གཞག་ནི། ། ལས་འཕྲོ་མྱོང་བའི་རྟེན་
བཟུང་བའི། ། གེགས་ལས་སྒྲོལ་བས་འཕོ་བ་དང་། ། གོ་འཕང་གཞན་དུ་
བགྲོད་པས་ན། ། འཕོ་བ་ཞེས་སུ་བརྗོད་པ་ཡིན། ། གྲོང་འཇུག་འཕོ་བའི་
ཡན་ལག་སྟེ། ། རྣམ་ཤེས་རང་གི་ལུས་གྲོང་ནས། ། ཤི་བའི་གཞན་ལུས་མ་
ཉམས་པའི། ། གྲོང་དུ་འཇུག་པས་གྲོང་འཇུག་ཟེར། ། འཕོ་བའི་རྣམ་
གྲངས་རེ་རེ་བཞིན། ། བརྗོད་ན་མང་བས་མདོར་བསྡུས་ན། ། རབ་
འབྲིང་ཐ་གསུམ་གོ་རིམ་བཞིན། ། འོད་གསལ་སྒྱུ་ལུས་བསྐྱེད་རིམ་ལ། །
འཕོ་བ་རྣམ་པ་གསུམ་ཡིན་ནོ། ། དང་པོ་འོད་གསལ་འཕོ་བ་ནི། ། གནས་
ལུགས་རྟོགས་པའི་ཤེས་རབ་དང་། ། རྩེ་གཅིག་གནས་པའི་ཏིང་འཛིན་
གཉིས། །ཟུང་འབྲེལ་དོན་ལ་གོམས་བྱས་པས། ། ནམ་ཞིག་འཆི་བར་
ན



མངོན་ཕྱོགས་ཏེ། ། འབྱུང་བ་ཐིམ་པའི་རྟགས་ཤར་ཚེ། ། དཔེར་ན་ཆུ་ལ་
ཆུ་བཞག་ལྟར། ། གཞི་ཡི་འོད་གསལ་མཉམ་དུ་འབྲེལ། ། འཆི་བ་ཆོས་
སྐུར་འཚང་རྒྱའོ། །
གཉིས་པ་ སྒྱུ་ ལུས་ འཕོ་ བ་ ནི། ། བླ་ མ་ དམ་ པའི་ བྱིན་ རླབས་
དང༌། ། སྔོན་གྱི་འཕེན་པས་གསོལ་བཏབ་སྟེ། ། སྒྱུ་ལུས་ལྷ་སྐུར་ལྡང་བར་
བྱ། ། དེ་ཉིད་དོན་དམ་འོད་གསལ་གྱི། ། རིམ་པས་སྦྱངས་ནས་སྒྱུ་མའི་
སྐུ། ། དཔེར་ན་ཆུ་ལ་ཉ་འཕར་བཞིན། ། བར་དོ་ལོངས་སྐུར་འཚང་
རྒྱུའོ། ། །
བསྐྱེད་རིམ་ལ་བརྟེན་འཕོ་བ་ནི། ། རྫས་དང་ སྔགས་དང་རླུང་
སྟོབས་དང་། ། ཏིང་འཛིན་གྲོང་འཇུག་ལ་ སོགས་ པའི། ། ཐབས་ལ་
བརྟེན་ནས་འཕོ་བ་སྟེ། ། དེ་ཉིད་སྒྲུབ་པའི་གང་ཟག་ནི། ། དབང་གིས་
རྒྱུད་ སྨིན་ དམ་ ཚིག་ བསྲུང་། ། བསྐྱེད་ རིམ་ ལེགས་ པར་ སྦྱངས་ པ་
དགོས། །
54
.



བཅུ། ཤངས་པའི་ནི་གུ་ཆོས་དྲུག
གྲུབ་ཆེན་འབྱུང་པོ་རྣལ་འབྱོར་གྱིས། ། གསེར་སྲང་སྟོང་ཕྲག་ལྷག་
བསྣམས་ནས། ། རྒྱ་གར་ཡུལ་དུ་ལན་གསུམ་བྱོན། ། ནཱ་རོའི་ལྕམ་སྲིང་ནི་
གུ་མ། ། སུ་ཁ་སིདྡྷི་ལ་སོགས་པའི། ། མཁའ་འགྲོ་མ་དང་གྲུབ་ཆེན་གྱི། །
བླ་མ་བརྒྱ་དང་ལྔ་བཅུ་བསྟེན། ། རྒྱུད་སྡེ་མན་ངག་གྲངས་མེད་ཞུས། །
གཙང་གི་ཤངས་ཀྱི་ས་གནས་སུ། ། ཞང་ཞུང་དགོན་པ་ལ་སོགས་པའི། །
དགོན་སྡེ་བརྒྱ་དང་རྩ་བརྒྱད་བཏབ། ། རྨོག་ལྕོགས་རིན་ཆེན་བརྩོན་འགྲུས་
སོགས། ། སློབ་མ་ཁྲི་ཕྲག་མང་པོ་སྤེལ། ། བརྒྱུད་པ་དབུས་གཙང་ཀུན་ཏུ་
ཁྱབ། ། དེ་ཕྱིར་ཤངས་པ་བཀའ་བརྒྱུད་གྲགས། ། ཉམས་ལེན་ཕྱག་ཆེན་
གའུ་མ། ། ནི་གུ་ཆོས་དྲུག་གཙོ་བོར་མཛད། ། དེ་ལ་ ནི་ གུ་ཆོས་དྲུག་
གཏུམ་མོ་བདེ་དྲོད་རང་འབར་དང་། ། སྒྱུ་ལུས་ཆགས་སྡང་རང་
གྲོལ་དང་། ། རྨི་ལམ་ཉིང་འཁྲུལ་རང་དག་དང་། ། འོད་གསལ་གཏི་མུག་
རང་སངས་དང་། ། འཕོ་བ་མ་བསྒོམས་སངས་རྒྱས་དང་། ། བར་དོ་རྒྱལ་
བ་ལོངས་སྐུ་དྲུག །
55



བཅུ་གཅིག དཔྱད་གཞིའི་ཡིག་ཆའི་མཚན་ཐོ།
རྒྱུད་སྡེའི་སྐོར།
རྣམ་སྣང་མངོན་བྱུང་གི་རྒྱུད། འཇམ་དཔལ་རྩ་རྒྱུད། བདེ་མཆོག
ཀྱེ་རྡོར། གསང་བ་འདུས་པ། དུས་འཁོར་རྩ་འགྲེལ། རྡོ་རྗེ་སྙིང་པོ་
བརྒྱན་གྱི་རྒྱུད། ཚུལ་གསུམ་སྒྲོན་མེ། ཨ་ར་ལིའི་རྒྱུད་སོགས།
གདམས་ངག་དང་མན་ངག་སྐོར།
རྩ་རླུང་རྡོ་རྗེའི་དྲ་མིག ནཱ་རོ་ཆོས་དྲུག མཁའ་འགྲོ་སྙིང་ཐིག
རླུང་བཅུའི་གེགས་སེལ། (འབིར་ལུགས།) གེགས་སེལ་གཟེར་ལྔ། (ནཱ་
རོ་པའི་ལུགས།) ཞལ་ གདམས་ གནད་ཀྱི་མེ་ལོང་། ( སངས་ རྒྱས་དགེ་
འདུན་གསུང་།) འཆི་མེད་འཁྲུལ་འཁོར་གྱི་ལག་ལེན་གསལ་ བའི་ ཉི་ མ།
(འབིར་ལུགས།) བླ་མའི་སྙིང་གཏམ། (སངས་རྒྱས་ཡེ་ཤེས་གསུང་།)
ཆོས་སྐུ་དོན་གྱི་ཁྲིད་ཀ (རྗེ་མི་ལའི་གསུང་།) དབང་བཞིའི་དམ་ཚིག་དང་
དགའ་བ་བཅུ་དྲུག་གི་རྣམ་བཤད།(སངས་རྒྱས་དགེ་འདུན་གསུང་།) ཕྱག་
རྒྱ་ཆེན་པོ་གང་གཱ་མ། (ཏི་ལོ་པའི་གསུང་།) ཕྱག་རྒྱ་ཆེན་པོ་ཚིག་བསྡུས།
(ནཱ་རོ་པའི་གསུང་།) ཕྱག་རྒྱ་ཆེན་པོ་ཨ་མ་ན་སེ། (ནཱ་རོ་པའི་གསུང་།)
ལམ་ཅིག་ཆོད། (ནཱ་རོ་པའི་གསུང་།) ཕྱག་ཆེན་ཐོག་བབས་སུ་ངོ་སྤྲད་པ།
(ནཱ་རོ་པའི་གསུང་།) ཕྱག་ཆེན་མར་པའི་རྗེས་འདེབས། (རྗེ་མར་པའི་
56



གསུང་།) རས་ཆུང་སྙན་བརྒྱུད། (རས་ཆུང་ པའི་གསུང་།） ཕྱག་ཆེན་
གནད་ཆོས་བཅུ་གསུམ། (འབའ་རོལ་པའི་གསུང་།)ཟབ་མོ་ནང་དོན་རྩ་
འགྲེལ། (ཀརྨ་པ་རང་བྱུང་རྡོ་རྗེའི་གསུང་།) གསོལ་འདེབས་དད་པའི་
མིག་འབྱེད། (ནམ་མཁའ་བསམ་འགྲུབ་རྒྱལ་མཚན་གསུང་།) རྡོ་རྗེ་ལུས་
ཀྱི་རྫས་བཤད།(རྒྱལ་བ་ཡང་དགོན་པའི་གསུང་།) རྡོ་རྗེའི་ཚིག་འབྱེད། རྡོ་
རྗེ་གསུམ་གྱི་བསྙེན་སྒྲུབ་གསལ་བར་བྱེད་པའི་སྒྲོན་མ། (ཨུ་རྒྱན་ པའི་
གསུང་།) འཁྲུལ་འཁོར་ རྩྭ་ ཚིག་ གསལ་ བའི་ སྒྲོལ་ མེ། རྒྱུད་ སྡེ་ སྤྱི་ རྣམ།
(བུ་སྟོན་གསུང་།) ཐེག་གསུམ་རྣམ་བཞག (ཤན་ཏི་པའི་གསུང་།)རིམ་
ལྔ་གསལ་སྒྲོན། (ཀློང་རྡོལ་བླ་མའི་གསུང་།)
སླར་སྨྲས་པ། །
རང་སྡེའི་རིག་གནས་རྒྱ་མཚོའི་འཇིངས་དང་ནམ་མཁའི་མཐའ་ལྟར་
ཟབ་ཅིང་ཡངས། །
ཀུན་ལ་མཁས་ཞེས་ཁ་བདེ་བཤད་ན་བླུན་རྣམས་བསླུས་ཤིང་མཁས་
པས་ཁྲེལ། །
དེ་ཕྱིར་རང་རེས་ལྷག་བསམ་དག་པས་ རིག་པའི་ གནས་ཀྱི་ཆ་རེ་
ཙམ། ། །
འཛིན་སྐྱོང་སྤེལ་བའི་ལས་ལ་འབད་ན་ རང་སེམས་བདེ་ཞིང་མེས་
རྣམས་མགུ །
57



ཁ་སྐོད་དང་པོ།
བོད་ཀྱི་ལུས་སྦྱོང་རིག་པའི་ལག་ལེན་ད་བར་བརྒྱུད་པ་
མ་ཆད་པའི་མན་ངག་གཅེས་བཏུས་བཞུགས།



གཏུམ་མོའི་མན་ངག་གཅེས་བཏུས།
རྗེ་ན་རོ་པས། གཏུམ་མོ་བསྒོམས་པའི་རྣལ་འབྱོར་ལ། གནད་ནི་རྣམ་
པ་ལྔ་རུ་གསུངས། ལུས་དང་དུས་དང་རྩ་དང་རླུང་། ཡུལ་གྱི་གནད་དང་ལྔ་
ཡིན་ནོ།
༡ ཐོག་མར་ལུས་ཀྱི་གནད་ཉིད་ནི། བྱ་བ་བཏང་བའི་སྐྱེས་བུ་ཡིས།
བླ་མ་དམ་པའི་དྲིན་ཐོབ་ནས། ཤིན་ཏུ་དབེན་པའི་གནས་ཉིད་དུ། འཚོ་བའི་
ཡོ་བྱད་བསགས་བྱས་ལ། མལ་ཆུང་བདེ་མོའི་ནང་དུ་ནི། ལུས་ནི་ཙོག་བུར་
བསྡད་བྱས་ལ། རྐང་པ་རེའུ་མིག་བཞིན་དུ་བསྣོལ། དགོས་པ་དྲོད་ནི་སྐྱེ་བ་
ཡིན། སྟེང་འོག་སོར་བཞི་ཙམ་པ་རུ། མཉམ་བཞག་ཕྱག་རྒྱས་བརྩིར་བར་བྱ།
དགོས་པ་བདེ་བ་སྐྱེ་བ་ཡིན། སྒལ་ཚིགས་ཏོག་ཙེ་བཞིན་དུ་བརྩེགས། དགོས་
པ་རླུང་གནད་ཆུད་པ་ཡིན། མགྲིན་པ་རྒྱ་མདུད་བཞིན་དུ་བསྡམས། དགོས་
པ་མི་རྟོག་སྐྱེ་བ་ཡིན། དཔུང་པ་རྒོད་གཤོག་བཞིན་དུ་བརྐྱངས། དགོས་པ་
རླུང་གནད་ཚུད་པ་ཡིན། ལུས་སེམས་མིག་རིལ་བཞིན་དུ་བསྒྲིམས། དགོས་
པ་དྲོད་སྐྱེ་མྱུར་བ་ཡིན། མིག་གཉིས་སྣ་ཡི་རྩེ་ལ་གཏད། དགོས་པ་ཤེས་པ་
གསལ་བ་ཡིན། བསྒོམ་ཐག་གིས་ནི་ལེགས་པར་བསྡོམས། དགོས་པ་ལུས་
གནད་ཆུད་པ་ཡིན། འཇའ་ཚོན་ལྟ་བུའི་ཡི་དམ་བསྒོམས། དགོས་པ་ཐ་མལ་
ཞེན་པ་ཟློག དེ་ནི་ལུས་ཀྱི་གནད་ཉིད་དོ། །
60



༣ རྩྭ་ཡི་གནད་ནི་འདི་ལྟ་སྟེ། སྤྱི་བོ་བདེ་ཆེན་འཁོར་ལོ་ནི། འདབ་
མ་སུམ་ཅུ་རྩ་གཉིས་བསྒོམས། མགྲིན་པ་ལོངས་སྤྱོད་འཁོར་ལོ་ནི། འདབ་མ་
བཅུ་དྲུག་པ་རུ་བསྒོམས། སྙིང་ག་ཆོས་ཀྱི་འཁོར་ལོ་ནི། འདབ་མ་བརྒྱད་པར་
བསྒོམ་པར་བྱ། ལྟེ་བ་སྤྲུལ་པའི་འཁོར་ལོ་ནི། འདབ་མ་དྲུག་ཅུ་རྩ་བཞིར་
སྒོམས། དྷུ་ཏི་སྲོག་ཤིང་བཞིན་དུ་སྒོམས། ཡར་སྣ་སྤྱི་བོ་ཧམ་ལ་ཟུག ། མར་
སྣ་གསང་བའི་རྡོ་རྗེར་ཟུག ། རོ་མ་རྐྱང་མ་གཉིས་པོ་ནི། འཁོར་ལོ་བཞི་ལ་
འཁྱུད་ནས་ནི། ཀླད་པའི་སྟེང་ནས་ཚུར་ལ་ཕྱོགས། སྨིན་མཚམས་གཉིས་
ནས་མར་ལ་འཁྲིལ། ཡར་སྣ་སྣ་བུག་གཉིས་སུ་ཟུག བར་སྣ་ལྟེ་འོག་སོར་བཞི་
རུ། གཡས་གཡོན་གཉིས་ནས་དྷུ་ཏི་ལ། ཟུག་པ་ཡི་གེ་ཆ་ཡི་དབྱིབས། རྩ་
གསུམ་སྦོམ་ཕྲ་མདའ་སྨྱུག་ཙམ། ཕྱི་དཀར་ནང་དམར་བསྒོམ་པར་བྱ། མ་
བསྒོམ་ཚེ་ན་སེར་པོར་གནས། དེ་ནི་རྩ་ཡི་གནད་ཡིན་ནོ། །
༣ དུས་ཀྱི་གནད་ནི་རྣམ་གཉིས་ཏེ། བཤད་ཚོད་དང་ནི་ཉམས་ལེན་
ནོ། བཤད་ཚོད་ དབུ་ མར་རླུང་འཇུག་ པ། བསྒུགས་ པ་ དེ་ ཚེ་ བསྒོམ་ མོ་
གསུངས། ཉམས་ལེན་དུས་ན་ཉིན་མཚན་མེད། ནུས་ཚད་བསྒོམ་པ་དུས་
གནད་ཡིན།
༩ རླུང་གནད་སྦྱོར་བ་བཞི་ལྡན་ཏེ། རྔུབ་དང་དགང་དང་གཞིལ་བ་
དང་། མདའ་ལྟར་འཕངས་དང་རྣམ་བཞི་ཡིན། དེ་ལ་ལག་ལེན་འདི་ལྟ་སྟེ།
དང་པོ་ཞག་འགའ་སྟོང་ར་བསྒོམ། སྣ་བུག་གཉིས་ཀྱི་རླུང་དག་ནི། དྲག་པོར་
ཕྱི་རུ་ལན་གསུམ་འབུད། དེ་ལྟར་མ་བྱས་ནད་དུ་འགྲོ། དེ་ནས་ སྣ་བུག་
གཉིས་ཀྱི་རླུང་། ལྕགས་ཀྱུ་བཞིན་དུ་དགུག་པར་བྱ། དེ་ཡང་འཇམ་ལ་རིང་
བར་བྱ། དེ་ཡིས་རླུང་ནི་རང་གནས་ཚུད། དྲག་ན་རྩ་གཉིས་སོ་སོར་འབྱེད།
61



དེ་ནི་རྡུབ་པའི་སྦྱོར་བ་ཡིན། རླུང་ནི་གཡས་གཡོན་རྩ་གཉིས་ནས། རྒྱུ་མ་
སྟོང་པར་ཕུས་བཏབ་བཞིན། ཐད་ཀར་སོང་ནས་དབུ་མའི་ནང་། ཤ་ར་ར་
ནི་ཞུགས་པར་བསམ། དེ་ནི་དགང་བའི་རླུང་སྦྱོར་ཡིན། །
དེ་ནས་ཕོ་བར་རླུང་བཅུག་ལ། ཐུབ་ཚད་དྲག་ཏུ་མནན་པར་བྱ། མི་
ཐུབ་དུས་ སུ་ ཅུང་ ཟད་རྡུབ། དེས་ ཀྱང་མ་ ཐུབ་ སྣ་ གཉིས་ནས། སེ་གོལ་
གཏོགས་པའི་ཡུན་ཙམ་ཞིག ། ཕྱི་རུ་བཏང་ཞིང་ལྷག་མ་བསྡོམས། དེ་ནི་
གཞིལ་བའི་སྦྱོར་བ་ཡིན། །
བསྡོམས་བས་མ་ཐུབ་གཏོང་དུས་སུ། སྣ་བུག་གཉིས་ནས་ཕྱེད་ཆ་ཙམ།
དལ་བུས་བཏང་ཞིང་དམིགས་པ་ནི། དབུ་མའི་ནང་ནས་ཡར་གྱེན་དུ། རྩལ་
པོ་ཆེ་ཡི་མདའ་འཕངས་ལྟར། ཚངས་པའི་སྒོ་ནས་ནམ་མཁའ་ལ། སྔོ་ཕྱུར་
འགྲོ་བར་བསམ་པའོ། དེ་ནི་འཕངས་པའི་སྦྱོར་བ་ཡིན།
༥ ཡུལ་གྱི་གནད་ནི་གཉིས་ཡིན་ཏེ། ཐིག་ལེ་དཀར་དམར་ཡུལ་གྱི་
གནས། ནང་གི་ དམིགས་ པ་འདི་ལྟ་ སྟེ། རྣམ་ རྟོག་ སྣ་ ཚོགས་ རྒྱུ་དུས་སུ།
སེམས་ཀྱི་རྒྱལ་པོའི་སྤྲུལ་པར་གནས། དེ་ཕྱིར་སྤྲུལ་པར་སེམས་གཟུང་བྱ། ཡི་
གེ་ཨ་ཐུང་ཡུལ་གྱི་གནད། ཐིག་ལེ་ཉག་ཅིག་ཡུལ་གྱི་གནད། གཏུམ་མོ་མེ་
ཁབ་ཡུལ་གྱི་གནད། མར་མེ་སོར་བརྒྱུད་ཡུལ་གྱི་གནད། ཕྱག་རྒྱ་ཆེན་པོ་ཡུལ་
གྱི་གནད། ཚད་པ་ཆེ་ན་ཐིག་ལེ་ལ། གྲང་ངར་ཆེ་ན་ཙནྡ་ལི། བྱིང་རྒོད་ཆེ་ན་
ཨ་ལ་གཅུན། འཁོར་ལོ་གཉིས་བརྟེན་གཏུམ་མོ་དང་། འཁོར་ལོ་བཞི་ལ་
བརྟེན་པ་ཡིས། གཏུམ་མོ་རེས་མོ་བསྒོམ་པར་བྱ། དེ་དག་ཡུལ་གྱི་གནད་ཡིན་
དེ་ལ་འབྲས་བུ་སྐྱེ་བ་ནི། གཏུམ་མོ་འབར་བས་རྩ་ཁ་ཕྱེ།
རྩ་ཁ་ཕྱེ་བས་



བྱང་སེམས་འཕེལ། བྱང་སེམས་འཕེལ་བས་བདེ་བ་རྒྱས། བདེ་བ་རྒྱས་པས་
སེམས་ཉིད་གསལ། དེ་ལ་བརྟེན་ནས་མི་རྟོག་སྐྱེས། དེ་ནས་བླ་མས་ངོས་སྤྲད་
པས། ངེས་ཤེས་སྐྱེས་ན་མངོན་སངས་རྒྱས།
ཐབས་ཀྱི་ རྒྱལ་ པོ་ ཕ་ རྒྱུད་ དང་། ཤེས་ རབ་ རྒྱལ་ པོ་ མ་ རྒྱུད་ ནས།
གདམས་ངག་ རྒྱལ་ པོ་ རྩ་ རླུང༌ བསྟན་ བླ་ མ་ རྣམས་ ཀྱིས་ ཉམས་ སུ་ ལེན།
ཉམས་སུ་བླངས་པས་གྲུབ་པ་ཐོབ། གཡེང་བ་སྤངས་ནས་བསྒོམས་བྱས་ན།
བྱང་ཆུབ་ལག་པའི་རྩེ་མོར་གནས། །
རྗེ་བཙུན་མི་ལའི་ཞལ་ནས་ཀྱང་། བརྐོས་ན་ ས་ ལ་ཆུ་ཡང་འབྱུང་།
གཙུབས་ན་ཤིང་ལ་མེ་ཡང་འབྱུང༌། མི་རྣམས་བརྩོན་འགྲུས་བྱེད་གྱུར་ན། མི་
འགྲུབ་བྱ་བ་ཅི་ཡང་མེད། དེ་ཕྱིར་ཉམས་སུ་ལེན་པར་གཅེས། གསུངས་པ་ཇི་
བཞིན་ཉམས་ལེན་མཛོད། གཏུམ་མོའི་མན་ངག་བཏུས་པ་རྫོགས། །



སྒྱུ་ལུས་དང་རྨི་ལམ་གྱི་མན་ངག་གཅེས་བཏུས།
རྨི་ལམ་སྦྱངས་ནས་སངས་རྒྱས་པར། དོན་ནི་རྣམ་པ་གཉིས་ཡིན་ཏེ།
ཉིན་པར་སྒྱུ་ལུས་སྦྱོང་བ་དང་། མཚན་མོར་རྨི་ལམ་འཛིན་པའོ། །
༡ དེ་ལ་སྒྱུ་ལུས་སྦྱོང་བ་ནི། དབེན་ཞིང་ཉམས་དགའི་བྲང་ཁང་དུ།
ལེ་ལོ་གཡེང་བ་རྣམ་སྤངས་ཏེ། ཁྲུ་གང་ཙམ་གྱི་ཤིང་ཕུར་བཙུགས། དེ་ལ་མེ་
ལོང་དག་པ་གཟར། རང་གི་གཟུགས་བརྙན་འཆར་བཅུག་ལ། དེ་ལ་བསྟོད་
སྨད་ཡང་ཡང་བྱས། དགའ་སྣང་ཡོད་མེད་རང་ལ་བརྟག གང་ཡང་མེད་
པར་གྱུར་པ་ན། མེ་ལོང་ནང་གི་གཟུགས་བརྙན་དེ། བློས་བླངས་རང་གི་
མདུན་བཞག་སྟེ། དེ་ལ་བསྟོད་སྨད་སྣ་ཚོགས་བྱ། ཆགས་སྡང་གང་ཡང་མེད་
གྱུར་ན། དམ་ཚིག་པ་ལ་ཡེ་ཤེས་བཞིན། གཟུགས་བརྙན་རང་གི་ལུས་ལ་
བཅུག གཞན་ལ་བསྟོད་སྨད་བྱེད་དུ་བཅུག དགའ་སྡང་ཡོད་མེད་ཞིབ་པར་
བལྟས། གཟུགས་བརྙན་བཞིན་དུ་ཁྱད་མེད་ན། སྒྱུ་ལུས་འབྱོངས་པར་གྱུར་
པ་ཡིན། དེ་ནས་རང་གི་ཡི་དམ་གྱི། ལུགས་མའམ་བྲིས་སྐུ་གང་རུང་གཟུགས།
མེ་ལོང་ནང་དུ་ཤར་བཅུག་སྟེ། གཟུགས་བརྙན་བློས་བླངས་རང་ལ་བསྟིམ།
དེ་ལྟར་ཡང་དང་ཡང་བྱས་པ། རང་ལུས་ཡི་དམ་ལྟར་གསལ་བས། སྒྱུ་ལུས་
འབྱོངས་པར་གྱུར་པ་ཡིན། དེ་ཉིད་གོམས་པའི་སྟོབས་ཉིད་ལས། སྣང་ཞིང་
སྲིད་པའི་དངོས་པོ་ཀུན། མྱ་ངན་འདས་པའི་ལྷར་གསལ་ནས། མཆོག་གི་



དངོས་གྲུབ་ཐོབ་པ་ཡིན། མཉམ་བཞག་རྗེས་ཐོབ་ཡོད་གྱུར་ན། བར་དོ་ལ་ནི་
འབྲས་བུ་ཐོབ། མཉམ་བཞག་ཁོ་ནར་གྱུར་པ་ན། ཚེ་འདིར་མཆོག་གི་དངོས་
གྲུབ་ཐོབ། ཉིན་མོར་སྒྱུ་ལུས་སྦྱོང་ཚུལ་རྫོགས།
༢ མཚན་མོར་རྨི་ལམ་འཛིན་པ་ལ། གཟུང༌ དང་སྦྱོང་ ཞིང་སྤེལ་བ་
དང༌། སྒྱུ་ མར་བསླབ་དང་དེ་ཉིད་ བསྒོམས། དུས་མཚམས་རྣམ་གྲངས་
བཞི་རུ་བཅད། །
(༡) ཐོག་མར་རྨི་ལམ་གཟུང་བ་ནི། ཤིན་ཏུ་དབེན་པའི་ས་གནས་སུ།
འཁོར་བར་སྐྱོ་ཤས་ ཆེན་པོའི་ངང་། སྲིད་པའི་སྡུག་བསྔལ་ཡང་ཡང་དྲན།
རིམ་གཉིས་ཟབ་མོའི་ལམ་ལ་འབད། མཚན་མོར་ཉལ་བའི་དུས་ཉིད་ན། རྨི་
ལམ་གཟུང་བར་བྱ་བ་སྟེ། སྔས་མགོ་བྱང་གི་ཕྱོགས་སུ་བསྟན། རྩ་བའི་བླ་མ་
སྤྱི་བོར་བསྒོམས། སངས་རྒྱས་དངོས་ཀྱི་འདུ་ཤེས་ཀྱིས། རྨི་ལམ་ཟིན་པར་
མཛད་པ་ཡི། གསོལ་བ་ལན་གསུམ་གདབ་པར་བྱ། མར་གྱུར་འགྲོ་བ་སེམས་
ཅན་རྣམས། སྒྱུ་མ་ལྟ་བུའི་ཏིང་འཛིན་གྱིས། རྡོ་རྗེ་འཛིན་པ་ཐོབ་པར་སྨོན།
སེམས་བསྐྱེད་དེ་བཞིན་སྔོན་སོང་རྗེས། རང་ཉིད་ཡི་དམ་ལྟར་བསྒོམས་ནས།
མགྲིན་པ་ལོངས་སྤྱོད་འཁོར་ལོའི་དབུས། པདྨ་དམར་པོ་འདབ་བཞིའི་སྟེང་།
ཡི་གེ་ ཨ་ཡིག་དམར་པོ་བསྒོམས། དོ་ནུབ་སྲོད་ཀྱི་དུས་ཉིད་ལ། རྨི་ལམ་
གསལ་པོར་རྨི་བར་བྱ། རྨི་ལམ་མང་པོ་རྨི་བར་བྱ། བླ་མ་སངས་རྒྱས་བྱང་
སེམས་རྣམས། རྨི་ལམ་དག་ཏུ་མཐོང་བར་བྱ། རྨི་ལམ་ཉིད་ལ་རྨི་ལམ་དུ།
ངོ་ཟིན་ལེགས་པར་ཡོང་བར་བྱ། སྙམ་པའི་འདུན་པ་དྲག་པོ་བསྐྱེད། ཨ་ལ་
ཤེས་པ་གཏད་བྱས་ལ། རྣམ་པར་རྟོག་པས་གཡེང་མེད་པར། གཉིད་ནི་
65



ལེགས་པར་ཁུག་པར་བྱ། སྲོད་ལ་རྨི་ལམ་རྨིས་པའི་ཚེ། རྨི་ལམ་ལ་ནི་རྨི་ལམ་
དུ། ཤེས་ན་རྨི་ལམ་ཟིན་པ་ཡིན། གལ་ཏེ་ད་དུང་མ་ཟིན་ན། ད་ནི་ཅིས་ཀྱང་
ཐོ་རེངས་སུ། རྨི་ལམ་ངེས་པར་ཤེས་པར་བྱ། སྙམ་པའི་འདུན་པ་བཏང་བྱས་
ལ། རང་ཉིད་ཡི་དམ་ལྟར་བསྒོམས་པའི། སྨིན་མཚམས་ཐིག་ལེ་དཀར་པོ་ནི།
སྲན་མ་འབྲིང་པོ་ཙམ་ཤིག་བསྒོམས། འོག་རླུང་བསྡོམ་ཞིང་སྟེང་རླུང་མནན།
དབུགས་ཀྱི་ཁུག་པ་བདུན་བྱས་ཏེ། ཐིག་ལེ་ལ་ནི་སེམས་གཏད་དེ། རྨི་ལམ་
ངེས་པར་ཟིན་པར་བྱ། སྙོམ་པའི་འདུན་པ་བཅུ་གཅིག་བྱ། དེ་ནས་རྨི་ལམ་
ཟིན་པར་འགྱུར། གལ་ཏེ་ད་དུང་མ་ཟིན་ན། གསང་གནས་བདེ་ཆེན་འཁོར་
ལོ་དབུས། ཐིག་ལེ་ནག་པོ་ལུག་རིལ་ཙམ། བསྒོམ་ནས་དེ་ལ་ཤེས་པ་གཏད།
སྟེང་འོག་རླུང་གི་ཁ་སྦྱར་ལ། རླུང་གི་ཁུག་པ་ཉེར་གཅིག་བྱ། ཅིས་ཀྱང་རྨི་
ལམ་ངོ་ཟིན་བྱ། སྙམ་པའི་འདུན་པ་ཡང་ཡང་བཏང་། དེ་ནས་གཉིད་དུ་
སོང་བ་ན། རྨི་ལམ་ངེས་པར་ཟིན་པ་ཡིན། དེས་ཀྱང་རྨི་ལམ་མ་ཟིན་ན།
ཞག་དང་ཟླ་བ་ལོ་ཡི་བར། གོང་གསལ་དམིགས་པ་སྣ་ཚོགས་དག སྤེལ་མར་
བྱས་ནས་ཡང་ཡང་བསྒོམ། རྨི་ལམ་ཟིན་པར་ཐེ་ཚོམ་མེད། གཟུང་བའི་མན་
ངག་བཏུས་པ་རྫོགས། ། །
(༢) རྨི་ལམ་སྦྱོང་དང་སྤེལ་བ་ནི། རྨི་ལམ་ཉིད་ལ་རྨི་ལམ་དུ། ངོ༌
ཤེས་བརྟན་པོར་བྱུང་བའི་རྗེས། རྨི་ལམ་སྦྱོང་བར་བྱ་བ་སྟེ། རྨི་ལམ་རྨིས་
པའི་དུས་ཉིད་ན། ཉི་ཟླ་ལ་སོགས་འཆར་བ་ན། རྨི་ལམ་ཡིན་པས་ཅིར་ཡང་
བཏུབ། བསམས་ནས་ཉི་ཟླའི་འོད་ཟེར་ལ། འཇུས་ནས་ཉི་ ཟླའི་སྟེང་དུ་
བསྡད། སུམ་ཅུ་རྩ་གསུམ་གནས་ཀྱང་བལྟ། ཤར་ཕྱོགས་མངོན་དགའི་ཞིང་
ཁམས་དང་། ནུབ་ཕྱོགས་བདེ་ཆེན་ཞིང་ཁམས་བལྟ། རྨི་ལམ་སྤེལ་བ་སྦྱོང་བ་
66



ནི། རྨི་ ལམ་ དག་ ཏུ་ གླང་ཆེན་དང་། རྟ་ དང་ གཡག་ སོགས་ རྨིས་ པ་ ན།
གཅིག་ལས་གཉིས་སོགས་སྤེལ་བ་ནས། བརྒྱ་སྟོང་མང་པོ་སྤེལ་བྱས་ལ། ཐ་
མར་སྟོང་གསུམ་གང་བར་བསྒོམས། དེ་འདྲ་བྱང་བར་གྱུར་བ་ན། རྨི་ལམ་
སྣང་ཚད་ལྷ་རུ་བསྒོམས། ཡི་དམ་ལྷ་ལ་གདམས་ངག་ཞུ། མཆོད་པ་འབུལ་
ཞིང་ཕྱག་ཀྱང་འཚལ། དེ་ལྟར་འགྱུར་ན་སྤེལ་སྦྱོང་གི། དགོས་པ་མ་ལུས་
འགྲུབ་པ་ཡིན།
(༣) རྨི་ལམ་སྒྱུ་མར་བསླབ་པ་ནི། རྨི་ལམ་ངོས་ཟིན་སྦྱོང་སྤེལ་
སོགས། བྱང་ནས་རྨི་ལམ་མི་འཁྲུལ་ཡང་། གཡང་གཟར་བྲག་ལ་ ལྷུང་བ་
དང་། མེ་དང་རླུང་དང་ཆུ་སོགས་ཀྱི། འཇིགས་པ་ཆེན་པོ་བྱུང་བའི་ཚེ།
སྐྲག་སྣང་ད་དུང་སྐྱེ་སྲིད་པས། སྒྱུ་མར་བསླབ་པ་གནད་དུ་ཆེ། རྨི་ལམ་
གཡང་ལ་ལྷུང་ན་ཡང་། ན་ཚ་མེད་པས་ག་ལ་སྐྲག བསམས་ནས་གཡང་ལ་
ཆེད་དུ་མཆོངས། མེ་ཆུའི་འཇིགས་པ་སོགས་ལ་ཡང་། དེ་བཞིན་ཐོག་བརྫིས་
ཡང་ཡང་བྱ། དེ་ལྟར་གོམས་པར་གྱུར་པ་ན། ཁམས་གསུམ་འཁོར་འདས་རྨི་
ལམ་དང་། གཉིས་སུ་མེད་པར་བསྒོམས་པར་བྱ། དེ་ལྟར་ཡང་ཡང་གོམས་པ་
ན། རྨི་ལམ་སྒྱུ་མར་འབྱོངས་པ་ཡིན། །
(༩) རྨི་ལམ་དེ་ཉིད་བསྒོམ་པ་ནི། སྒྱུ་མ་སྣང་ལ་རང་བཞིན་མེད།
རྨི་ལམ་ ལ་ ཡང་ རང་ བཞིན་ མེད། འདི་ གཉིས་ ཁྱད་ པར་ མི་ འདུག་ སྙམ།
བསྒོམས་ནས་མཉམ་པར་བཞག་པ་ན། རྨི་ལམ་རྨིས་པའི་སྣང་བ་དང་། ཉིན་
མོར་སྣང་བ་ཁྱད་མེད་འབྱུང་། དེ་ལྟར་གྱུར་པའི་གང་ཟག་ལ། མཁའ་འགྲོའི་
ཚོགས་རྣམས་མངོན་སུམ་བྱོན། འོད་གསལ་སྐྱེ་མེད་དམ་ཆོས་སྟོན། དུས་
གསུམ་ཤེས་པའི་མངོན་ཤེས་འབྱུང་། དེ་ནི་དེ་ཉིད་བསྒོམས་པའོ། །
67



སྒོམས་པ་ཀློང་དུ་མ་གྱུར་ཅིང་། འོད་གསལ་རྒྱུད་ལ་མ་སྐྱེས་ན། རང་
ཉིད་ཡི་དམ་ལྷར་བསྒོམས་ལ། སྨིན་མཚམས་ཐིག་ལེ་དམར་པོ་ནི། སུན་འབྲུ་
ཙམ་ལ་བསམ་པ་གཏད། དེ་ལ་དམིགས་མེད་མི་རྟོག་བསྒོམས། དེ་ནས་རྨི་
ལམ་རྨིས་པ་ན། མི་རྟོག་ཡེ་ཤེས་རྒྱུད་ལ་སྐྱེས། དེ་ཡི་ཉམས་ནི་བསྐྱངས་པ་
ལས། རང་སེམས་ཆོས་སྐུ་མངོན་གྱུར་ནས། བར་དོ་མེད་པར་འཚང་རྒྱ་
འགྱུར། ཡང་ན་འོད་གསལ་འཆར་བར་འགྱུར། དེ་དུས་རྨི་ལམ་རྨིས་པ་ན།
རྨི་ལམ་རྟོག་པའང་མཚན་མར་འདུག འདིས་ཀྱང་ཆོས་སྐུ་མི་ཐོབ་སྟེ། བླ་མ་
དམ་པ་སྤྱི་བོར་བསྒོམས། སེམས་ཉིད་མ་བཅོས་རང་བབས་བཞག དེ་ལྟར་
བསྒོམས་པས་འོད་གསལ་འཆར། རྨི་ལམ་འོད་གསལ་འཕོས་ནུས་ན། བར་
དོའི་གྲོང་ཁྱེར་མི་འགྲིམ་གསུངས། རྗེ་བཙུན་མི་ལའི་ཞལ་ཆེམས་འདི། ཁག་
མོ་གྲུ་པའི་དམར་ཁྲིད་ཀྱི། མན་ངག་རྣམས་སུ་བཏུས་པ་རྫོགས། བསྒོམས་
པས་སངས་རྒྱས་གཏུམ་མོ་དང༌། སྒྱུ་ལུས་སངས་རྒྱས་རྨི་ལམ་དང༌། གཉིད་
ཀྱིས་སངས་རྒྱས་འོད་ གསལ་དང་། མ་བསྒོམས་སངས་ རྒྱས་འཕོ་བ་དང་།
འཕོ་བའི་བྱེ་བྲག་གྲོང་འཇུག་སྟེ། ཚེ་འདི་ཉིད་ལ་སངས་རྒྱས་བའི། འཕོ་བའི་
གནས་ཚུལ་དེ་ལྟར་ཡིན། །
ཚེ་འདིར་སངས་རྒྱས་མ་ཐོབ་ན། གསང་སྔགས་ཐབས་ཀྱི་ལམ་མཆོག་
གིས། བར་དོར་ཐོབ་པའི་གདམས་ངག་བསྟན། གོང་གསལ་ཕག་མོ་གྲུ་པ་
ནས། བླ་མའི་ཞལ་ཆེམས་ཡིན་པར་གསུངས། བར་དོ་རྣམ་པ་གཉིས་ཡིན་ཏེ།
.བར་དོ་དམར་ཁྲིད་བྱས་པ་དང་། གདམས་ངག་སྤྱི་ཆིངས་བསྟན་པའོ། དང་
པོ་བར་དོ་དམར་ཁྲིད་ནི། རྣམ་པ་གསུམ་དུ་ཤེས་པར་བྱ། སྐྱེ་ཤིའི་བར་དོ་
ཞེས་པ་དང་། རྨི་ལམ་གྱི་ནི་བར་དོ་དང་། སྲིད་པ་བར་དོ་བཅས་དང་གསུམ།
68 ，



སྐྱེ་ཤིའི་བར་དོ་བསྐྱེད་རྫོགས་སྒོམས། རྨི་ལམ་བར་དོ་རྨི་ལམ་སྦྱངས། སྲིད་པ་
བར་དོའི་གདམས་ངག་ནི། གང་ཟག་དབང་པོའི་བྱེ་བྲག་གིས། རབ་ཀྱིས་
འོད་གསལ་གཟུང་བར་བྱ། དེས་མ་ཟིན་ན་སྒྱུ་ལུས་སྒོམས། འབྲིང་གིས་
མངལ་སྒོ་དགག་པར་བྱ། ཐ་མས་མངལ་སྒོ་བསྡམ་པར་བྱ། དེ་ལ་དང་པོ་
འོད་གསལ་གྱི། འཆི་ཁར་ཐིམ་ལུགས་ཤེས་པར་བྱ། ཐིམ་ལུགས་རྣམ་པ་
གསུམ་ཡོད་དེ། སྣང་བ་ཐིམ་པའི་རིམ་པ་དང༌། རྟོག་པ་ཐིམ་པའི་རིམ་པ་
དང༌། ཕྲ་རགས་ཐིམ་པའི་རིམ་པའོ། །
དང་པོ་སྣང་བའི་ཐིམ་ལུགས་ནི། ཡུལ་ལྔ་ཐིམ་དང་འབྱུང་བཞི་ཐིམ།
རྣམ་པ་གཉིས་སུ་ཤེས་པར་བྱ། ཡུལ་ལྔ་ཐིམ་པའི་རིམ་པ་ནི། མིག་གི་དབང་
པོ་ཉམས་པ་ཡིས། གཟུགས་མི་གསལ་ཞིང་སྒྲ་ལ་ཐིམ། རྣ་བའི་དབང་པོ་
ཉམས་པ་ཡིས། སྒྲ་མི་ཚོར་ཞིང་དྲི་ལ་ཐིམ། སྣ་ཡི་དབང་པོ་ཉམས་པ་ཡིས།
དྲི་མི་ཚོར་ཞིང་རོ་ལ་ཐིམ། ལྕེ་ཡི་དབང་པོ་ཉམས་པ་ཡིས། རོ་མི་ཚོར་ཞིང་
རེག་ལ་ ཐིམ། ལུས་ཀྱི་དབང་པོ་ཉམས་པ་ཡིས། རེག་བྱ་གང་ཡང་མི་ཚོར་
འགྱུར།
གཉིས་པ་འབྱུང་བཞིའི་ཐིམ་ལུགས་ནི། ས་ནི་ཆུ་ལ་ཐིམ་པ་ན། ཡན་
ལག་འགུལ་བསྐྱོད་མི་ནུས་ཤིང་། ལུས་ཟུངས་ཟད་ཅིང་ལུས་དབང་ཉམས།
ལུས་ཡོངས་ལྟབ་སྟབ་པོ་རུ་འགྲོ། །
ཆུ་ནི་མེ་ལ་ཐིམ་དུས་སུ། ཁ་ཆུ་མིག་ཆུ་སྣ་ཆུ་སྐམས། སྐོམ་དད་ཆེ་ཞིང་
ལྕེ་ཕུགས་འགྲོ། སྣ་བུག་བལ་གྱིས་ཚངས་བཞིན་འགྲོ།
མེ་ནི་ཆུ་ལ་ཐིམ་དུས་སུ། ལུས་ཀྱི་དྲོད་རྣམས་མཐའ་ནས་ཡལ། ངན་
འགྲོར་འགྲོ་རྣམས་དྲོད་ཡལ་ཚེ། མགོ་ནས་རྐང་པར་མས་རིམ་ཆད། མཐོ་
69



རིས་འགྲོ་རྣམས་རྐང་པ་ནས། མགོ་ཡི་བར་དུ་ཡས་རིམ་མོ། །
རླུང་ནི་རྣམ་ཤེས་ལ་ཐིམ་པས། དབུགས་ནི་ཕྱི་རུ་རིང་བར་རྒྱུ། ནང་
དུ་རྔུབས་པ་ཐུང་ལ་རྩུབ། ནད་ཀྱིས་མནར་བའི་སྡུག་བསྔལ་གྱིས། ལུས་
ཡོངས་ཤི་འཕྲས་བྱེད་པར་གྱུར། འབྱུང་བཞི་ཐིམ་པའི་རིམ་པ་རྫོགས། །
རྟོག་པ་ཐིམ་པའི་རིམ་པ་ནི། བར་དོ་དང་པོའི་འོད་གསལ་ལ། སྐད་
ཅིག་མ་ཡི་དབྱེ་བ་ཡིས། རྣམ་གྲངས་བཞི་རུ་ཤེས་པར་བྱ། སྐད་ཅིག་མ་ནི་
དང་པོ་ལ། ཤེས་པ་སྣང་བ་ཞེས་བྱ་སྟེ། ནང་རྟགས་དུ་བ་ལྟ་བུ་འབྱུང་། ནང་
གི་ཤེས་པ་གསལ་བ་ཡིན། ཕྱི་རྟགས་ཟླ་བ་ཤར་བ་འདྲ། སྣང་བ་ མ་ལུས་
འགགས་ཟིན་མེད། ནང་གི་ཤེས་པའི་ཉམས་སྣང་ལ། སྣང་བ་སྐྱ་རེངས་ཤར་
བ་འདྲ། ཉོན་མོངས་ཞེ་ སྡང་ལས་གྱུར་པའི། རྟོག་པ་སུམ་ཅུ་རྩ་གསུམ་
འགགས། སྣང་བ་མཆེད་པ་ལ་ ཐིམ་ པས། སྐད་ཅིག་ མ་ ནི་ གཉིས་ པ་ན།
ཤེས་པ་མཆེད་པ་ཞེས་བྱའོ། ནང་རྟགས་སྲིན་བུ་མེ་ཁྱེར་འདྲ། སྔར་བས་ཤེས་
པ་གསལ་བར་འགྲོ། ཕྱི་རྟགས་ཉི་མ་ཤར་བ་འདྲ། སྣང་བ་དམར་ལམ་འགྲོ་
བ་ཡིན། ཉོན་མོངས་འདོད་ཆགས་ལས་གྱུར་པའི། རྟོག་པ་བཞི་བཅུ་ཐམ་པ་
འགགས། མཆེད་ པ་ ཐོབ་ པ་ ལ་ ཐིམ་ པས། སྐད་ ཅིག་ མ་ནི་གསུམ་པ་ལ།
ཤེས་པ་ ཐོབ་པ་ཞེས་བྱ་སྟེ། ཤེས་པ་སྔར་བས་ཤིན་ཏུ་གསལ། ནང་རྟགས་
མར་མེད་ལྟ་བུ་དང་། ཕྱི་རྟགས་མུན་ནག་ལྟ་བུ་སྟེ། སྣང་བ་ཐམས་ཅད་ནག་
ཐིབས་འགྲོ། གཏི་མུག་ལས་ གྱུར་ རྟོག་ བདུན་ འགགས། དྲིལ་ བས་ རང་
བཞིན་བརྒྱད་ཅུ་འགགས། རྟོག་པ་ཐིམ་པའི་རིམ་པ་རྫོགས།
ཕྲ་རགས་ ཐིམ་ པའི་ རིམ་ པ་ ནི། ཐོབ་ པ་ འོད་ གསལ་ ལ་ ཐིམ་ པས།
སྐད་ཅིག་མ་ནི་བཞི་པ་ལ། འོད་གསལ་ཆེན་པོ་བྱ་བ་ཡོང་། ནང་རྟགས་སྤྲིན་
70



བྲལ་ནམ་མཁའ་འདྲ། ཤེས་པ་གསལ་ལ་ངེས་གཟུང་ བྲལ། ཕྱི་རྟགས་སྐྱ་
རེངས་ཤར་བ་ལྟར། དཀར་ལམ་པ་ཡི་ ཉམས་ ཤིག་འོང་། དེ་ཚེ་ཤེས་པ་
རགས་པ་དང་། ཕྲ་བ་བག་ལ་ཉལ་རྣམས་འགགས། ཕྲ་རགས་ཐིམ་པའི་རིམ་
པ་རྫོགས། ཕྲ་རགས་མ་ལུས་ཐིམ་པ་དེར། འོད་གསལ་ཆེན་པོ་ཞེས་པ་སྟེ།
འཆི་ཁའི་འོད་གསལ་ཞེས་ཀྱང་བྱ། བར་དོ་དང་པོ་ཞེས་ཀྱང་ཟེར། ཆོས་ཉིད་
འོད་གསལ་ཞེས་ཀྱང་བྱ། རང་བཞིན་འོད་གསལ་ཞེས་ཀྱང་བྱ། འབྲས་བུའི་
འོད་གསལ་ཞེས་ཀྱང་བྱ། མཐར་ཐུག་ཆོས་སྐུ་ཞེས་ཀྱང་བྱ། ཀུན་ལ་ཡོང་ཡང་
ངོ་མ་ཤེས། དེ་ཡི་འཁོར་བར་འཁྱམས་པ་ཡིན། ལམ་ལ་བྱང་པའི་རྣལ་འབྱོར་
པས། གོང་གི་འབྲས་བུའི་འོད་གསལ་དང་། ལམ་གྱི་འོད་གསལ་གཉིས་པོ་ནི།
ཐདད་མེད་པར་བསྲེས་ལ་བསྒོམས། འོད་གསལ་བ་ཡི་མེ་ཆེན་གྱིས། བག་
ཆགས་མ་ལུས་བསྲེགས་བྱས་ནས། བར་དོ་དང་པོར་མངོན་སངས་རྒྱས། དེ་
ལ་ཟུང་འཇུག་གཉིས་ཡོད་དེ། སློབ་པ་དང་ནི་མི་སློབ་པའོ། སྦྱང་གཞི་སྦྱོང་
བྱེད་ཐ་དད་སྐབས། སློབ་པའི་ཟུང་འཇུག་ཞེས་བྱ་ལ། དེ་གཉིས་གཅིག་ཏུ་
གྱུར་པ་ན། མི་སློབ་ཟུང་འཇུག་གྱུར་པ་སྟེ། འབྲས་བུ་ཆོས་སྐུ་ཐོབ་པ་ཡིན།
དེ་སྐད་འཇམ་དཔལ་མཚན་བརྗོད་ལས། སྐད་ཅིག་གཅིག་གིས་རྫོགས་སངས་
རྒྱས། སྐད་ཅིག་གཅིག་གིས་བྱེ་བྲག་ཕྱེ། གསུངས་པའང་དེ་ལ་ཟེར་བ་ཡིན།
བར་དོ་དང་པོ་འོད་གསལ་རྫོགས།
བར་དོ་ གཉིས་ པ་ སྒྱུ་ལུས་ནི། གལ་ ཏེ་ སྦྱངས་ པ་ ཞན་ སྟོབས་ ཀྱིས།
འོད་གསལ་སངས་རྒྱས་མ་ཐུབ་ན། བར་དོ་གཉིས་པ་སྒྱུ་ལུས་འབྱུང་། དཔེར་
ན་ཆུ་བོ་དྭང་མ་ལ། ཉ་དག་མྱུར་དུ་ལྡང་བ་ལྟར། སྐད་ཅིག་གཅིག་གིས་སྒྱུ་
མར་ལྡང་། དེ་ཡང་གསུམ་དུ་ཤེས་པར་བྱ། མ་དག་པ་ཡི་སྒྱུ་ལུས་དང་། དག་
71



པ་ཡི་ནི་སྒྱུ་ལུས་དང་། དག་དང་མ་དག་ཟུང་འཇུག་སྟེ། རྣམ་པ་གསུམ་གྱི་
རང་བཞིན་ནོ། བར་དོའི་ཚེ་ཚད་རིང་ཤོས་ནི། ཉིན་ཞག་བཞི་བཅུ་རྩ་དགུའོ།
བར་དོའི་བདུན་ཕྲག་དང་པོ་ལ། ཕྱེད་དུ་བགོས་པའི་ཕྱེད་བཞི་ལ། སྐྱེ་བ་སྔ་
མའི་འདུ་ཤིས་འབྱུང༌། རང་ཉིད་ཤི་བར་ངོ་མི་ཤེས། སྐྱེ་བ་སྔ་མའི་ལུས་སུ་
གནས། གཉེན་འདུན་རྣམས་དང་འགྲོགས་སྙམ་བྱེད། མིག་ལ་སོགས་པའི་
དབང་པོ་ཚང་། རྡོ་རྗེ་གདན་དང་མ་ཡི་མངལ། མ་གཏོགས་ཀུན་ལ་ཐོགས་
མེད་རྒྱུ། ལས་ཀྱི་རྫུ་འཕྲུལ་ཤུགས་དང་ལྡན། ཡིད་ཀྱི་ལུས་ཅན་སྟོང་གསུམ་
ཡང་། སྐད་ཅིག་གཅིག་ལ་སྐོར་བར་ནུས། དེ་ལ་མ་དག་སྒྱུ་ལུས་ཟེར། ཉིན་
ཞག་ཕྱེད་བཞི་ཕྱི་མ་ལ། ད་གཟོད་རང་ཉིད་ཤི་བར་ཤེས། དེ་ཚེ་སྔོན་གྱི་
གདམས་ངག་དྲན། དེ་ཡང་སྐྱེ་ཤིའི་བར་དོ་རུ། ཡི་དམ་བསྐྱེད་རིམ་བརྟན་པ་
ལས། རྨི་ལམ་བར་དོ་འབྱོངས་པའི་མཐུས། བར་དོ་གཉིས་པ་ཟིན་པར་
འགྱུར། དེ་ནས་ རང་ཉིད་ལྷར་བསྒོམས་པའི། བསྐྱེད་རིམ་སྒྱུ་མ་ལྟ་བུར་
བསྒོམས། དེ་ལ་དག་པའི་སྒྱུ་ལུས་ཟེར། ཡི་དམ་ལྷ་དང་འོད་གསལ་གཉིས།
རེས་མོ་བྱས་ནས་སྐབས་ ཤིག་བསྒོམས། དེ་ནས་གཉིས་པོ་དབྱེར་མེད་དུ།
བསྲེས་ལ་ཟུང་འཇུག་བསྒོམས་པར་བྱ། ཟུང་འཇུག་ལ་ཡང་སྔ་མ་ལྟར། སློབ་
དང་མི་སློབ་རྣམ་པ་གཉིས། མི་སློབ་པ་ཡི་གནས་སྐབས་སུ། ལོངས་སྤྱོད་
རྫོགས་སྐུར་སངས་རྒྱས་སོ། བར་དོ་གཉིས་པ་སྒྱུ་ལུས་རྫོགས།
གསུམ་པ་མངལ་སྒོ་དགག་ཐབས་ནི། སྦྱངས་པ་ཤིན་ཏུ་ཞན་གྱུར་པས།
བར་དོ་ གཉིས་ པ་མ་ཟིན་ན། གསུམ་ པ་ མངལ་སྒོ་དགག་པར་བྱ། དེ་ལ་
དགག་ཐབས་གཉིས་ཡོད་དེ། འཇུག་བྱེད་གང་ཟག་དགག་པ་དང་། འཇུག་
བྱ་མངལ་སྒོ་དགག་པའོ། དེ་ལ་འཇུག་བྱེད་དགག་པ་ནི། རང་ཉིད་ཡི་དམ་



ལྷ་ཡི་སྐུ། སྒྱུ་མའི་རང་བཞིན་ལྟ་བུར་བསྒོམས། དེ་ནས་འོད་གསལ་སྟོང་ཉིད་
བསྒོམས། དེ་ཡིས་མངལ་སྒོ་ཁེགས་པ་ཡིན། འཇུག་བྱ་མངལ་སྒོ་དགག་པ་ལ།
དགག་ཐབས་རྣམ་པ་ལྔ་ཡོད་དེ། དང་པོར་རང་གི་ཕ་དང་མ། བླ་མ་ཡབ་
ཡུམ་གཉིས་སུ་བསྒོམས། བསྙེན་བཀུར་བྱ་ཞིང་དམ་ཆོས་ཞུ། དེ་ཡིས་མངལ་
སྒོ་ཁེགས་པར་འགྱུར། གལ་ཏེ་དེ་ཡིས་མ་ཁེགས་ན། བླ་མ་ཡབ་ཡུམ་གཉིས་
པོ་དེ། ཡིད་དམ་ཡབ་ཡུམ་གཉིས་སུ་བསྒོམས། མཆོད་པ་འབུལ་ཞིང་དངོས་
གྲུབ་ཞུ། དེ་ཡིས་མངལ་སྒོ་ཁེགས་པ་ཡིན། དེས་ཀྱང་མ་ཁེགས་མངལ་འཇུག་
ན། ཉོན་མོངས་ཆགས་སྡང་བཟློག་པས་དགག གལ་ཏེ་ཕོ་རུ་སྐྱེ་བ་ན། མ་
ལ་ཆགས་ཤིང་ཕ་ལ་སྡང་། མོ་རུ་སྐྱེ་ན་ཕ་ལ་ཆགས། མ་ལ་ཞེ་སྡང་སྐྱེ་བ་ཡིན།
དེའི་དུས་སུ་འདི་ལྟར་བསྒོམས། དེ་སྔ་འཁོར་བ་ཐོགས་མེད་ནས། ད་ལྟའི་
བར་དུ་འཁོར་བར་འཁྱམས། ཆགས་སྡང་གཉིས་ལ་བརྟེན་ནས་བྱུང་། ད་
དུང་ཆགས་སྡང་མ་སྤོང་ན། འཁོར་བར་མཐའ་མེད་འཁྱམས་འགྱུར་བས།
ཆགས་སྡང་ངེས་པར་སྤང་བར་བྱ། སྙམ་པའི་འདུན་པ་དྲག་པོ་བསྐྱེད། དེ་
ཡིས་ཁེགས་པར་འགྱུར་བ་ཡིན། དེས་ཀྱང་ཁེགས་པར་མ་གྱུར་ན། བཞི་པ་སྒྱུ་
མ་ལྟ་བུར་བསྒོམས། རང་གི་ཕ་མ་རྣམ་གཉིས་དང་། སྣང་ཞིང་སྲིད་པའི་
དངོས་པོ་རྣམས། རང་བཞིན་སྒྱུ་མ་ལྟ་བུ་ཡིན། དངོས་པོ་མི་བདེན་རྫུན་མ་
སྟེ། ཐམས་ཅད་རང་གི་སེམས་སྣང་ཡིན། སེམས་ཀྱང་རང་བཞིན་སྟོང་ཉིད་
ཡིན། དེ་ལྟར་མ་རྟོགས་ཐོག་མེད་ནས། ད་ལྟའི་བར་དུ་འཁོར་བར་འཁྱམས།
ད་དུང་སྒྱུ་མར་མ་ཤེས་ན། འཁོར་བར་མཐའ་མེད་འཁྱམས་ པར་འགྱུར།
སྙམ་པའི་འདུན་པ་དྲག་པོ་བྱ། དེ་ལྟར་གོམས་ན་བདེན་འཛིན་ལྡོག རྫུན་
མར་ཤེས་པས་མངལ་སྒོ་ཁེགས། དེ་ལྟར་བྱས་ཀྱང་མ་ཁེགས་ན། འོད་གསལ་
7འ



བསྒོམས་ནས་དགག་པར་བྱ། ཆོས་ཀུན་རང་གི་སེམས་སྣང་ཡིན། སེམས་
ཀྱང་སྐྱེ་འགག་མེད་པ་ཡིན། སྙམ་དུ་བསམ་ནས་རང་སེམས་ལ། ཇི་ལྟར་ཆུ་
ལ་ཆུ་བཞག་བཞིན། སེམས་ལ་སེམས་ཉིད་བཞག་ནས་བསྒོམས། དེ་ཡིས་
བདུན་ཕྲག་དང་པོ་ཁེགས། དེ་བཞིན་མུ་མཐུད་ཉིན་ཞག་ནི། བཞི་བཅུ་རྩ་
དགུ་བར་དུ་བསྒོམས། སློབ་པའི་ཟུང་འཇུག་བྱ་བ་ཡིན། བཞི་བཅུ་རྩ་དགུ་
འདས་པ་དང༌། འོད་གསལ་བ་ཡིས་རྣམ་རྟོག་བསྲེགས། བསྒོམ་བྱ་སྒོམ་བྱེད་
གཉིས་མེད་བསྒོམས། དེ་ནི་མི་སློབ་ཟུང་འཇུག་སྟེ། ཕྱག་རྒྱ་ཆེན་པོ་ཐོབ་པ་
ཡིན། དེ་ཡིས་མི་ཁེགས་མི་སྲིད་གསུངས། མངལ་སྒོ་དགག་ ཐབས་མདོ་
བསྡུས་རྫོགས།
བཞི་པ་མངལ་སྒོ་བསྡོམས་པ་ནི། སྐྱེ་ཤི་རྨི་ལམ་བར་དོ་རུ། སྦྱངས་པ་
ཞན་པའི་རྐྱེན་ལ་བརྟེན། བར་དོར་བྱང་ཆུབ་མ་ཐོབ་ན། མངལ་སྒོ་བསྡོམ་
པའི་གདམས་ངག་བྱ། དེ་ཡང་བསམ་པ་འདི་བཞིན་གཏང་། བདེ་བ་ཅན་གྱི་
ཞིང་ཁམས་སམ། པདྨ་ཅན་གྱི་ཞིང་ཁམས་སུ། བརྫུས་ཏེ་སྐྱེ་བ་ལེན་པར་བྱ།
སྙམ་པའི་འདུན་པ་དྲག་པོ་བྱ། མ་ཡི་མངལ་དུ་འཇུག་ན་ཡང་། འཁོར་ལོ་
སྒྱུར་རྒྱལ་བྲམ་ཟེ་དང་། བྱང་ཆུབ་སེམས་དཔའ་ལ་སོགས་པའི། སེམས་ཅན་
དོན་བྱེད་ནུས་པ་ཡི། བསོད་ནམས་ལྡན་པའི་ལུས་ཤིག་བླང་། སྙམ་པའི་
འདུན་པ་བཏང་བྱས་ན། ཐེ་ཚོམ་མེད་པར་འགྲུབ་ངེས་ཡིན། ས་ཐོབ་བྱང་
ཆུབ་སེམས་ དཔའ་ རྣམས། ཤེས་ བཞིན་ དུ་ ནི་འཇུག་ པ་ ཡིན། དེ་ལྟར་
བསྒོམས་པའི་གང་ཟག་རྣམས། ཚེ་གཅིག་ལུས་གཅིག་ཆོས་སྐུ་ཐོབ། མངལ་
སྒོ་བསྡོམ་པའི་གདམས་ངག་རྫོགས། བར་དོ་དམར་ཁྲིད་གདམས་ངག་འདི།
བླ་མ་ན་རོ་ཆེན་པོ་ནས། མར་པ་མི་ལ་དྭགས་པོའི་བར། སྙན་ནས་སྙན་དུ་



བརྒྱུད་པ་འདི། ད་བར་རྒྱུད་པ་མ་ཆད་པ། བཀའ་རྒྱུད་བརྒྱུད་པར་བཅས་ལ་
ཡོད། གདམས་ངག་རྒྱུན་ཆད་མ་མྱོང་བས། དད་ལྡན་རྣམས་ཀྱིས་གུས་པས་
ལོང་།
བླ་མ་རྒྱལ་བ་ཡང་དགོན་པའི། རི་ཆོས་ཡོན་ཏན་ཀུན་འབྱུང་དང་།
འགྲོ་མགོན་ཕག་མོ་གྲུ་པ་ཡི། སྙན་རྒྱུད་ཡོན་ཏན་རྒྱ་མཚོ་སོགས། བཀའ་རྒྱུད་
གོང་མའི་གདམས་ངག་དང་། མན་ངག་རྣམས་ལས་བཏུས་པ་འདིས། དད་
ལྡན་འགྲོ་བ་མ་ལུས་པ། ཆོས་སྐུ་མངོན་དུ་འགྱུར་བར་ཤོག །
75



ཁ་སྐོང་གཉིས་པ།
བོད་ཀྱི་ལུས་བཟོ་རིག་པའི་སྐོར། ཐད་ག་སྡེབས་རིས་
འབུར་བཟོ་བཅས། ཚད་ལྡན་གཞུང་གི་དགོངས་པ་ལྟར།
ལྷ་སྐུའི་ཁྱད་ཆོས་བཀོད་པ་བཞུགས།



གོ་རིམ་སྒྲིག་ཚུལ།
བོད་ཀྱི་བཟོ་རིག་རི་མོ་དང་། འབུར་ བཟོ་སྣ་ཚོགས་ ལྷ་ སྐུ་ རྣམས།
ནང་པའི་གྲུབ་མཐའ་རིས་མེད་ཀྱིས། གོ་རིམ་སྒྲིག་ཚུལ་འདི་ལྟ་སྟེ། བླ་མ་
ཡིད་དམ་སངས་རྒྱས་དང་། བྱང་སེམས་དགྲ་བཅོམ་དྲང་སྲོང་དང་། རིག་
འཛིན་ཆོས་སྲུང་ནོར་ལྷ་དང་། ཡུལ་ལྷ་གཞི་བདག་ཀླུ་བདུད་དང་། གདོན་
བགེགས་རྒྱལ་བློན་འཁོར་འབངས་དང་། འདྲེ་དང་དམ་སྲིན་འབྱུང་པོ་བཅས།
གོ་རིམ་དེ་བཞིན་དབྱེ་བར་བྱ། སངས་རྒྱས་ཤཱཀྱ་ཐུབ་པའི་སྐུ། ། བྲིས་པའི་
ཐོག་མ་ཆུ་ལོན་མ། ། འོད་ཟེར་ཅན་དེ་ཡིན་པ་དང་། ། འབུར་བཟོ་ཀུན་གྱི་
དང་པོ་ནི། ། རང་རྒྱལ་པེ་ཅིན་བཞུགས་མྱོང་བའི། ། ཙནྡན་ཇོ་བོ་ཡིན་པ་
དང་། ། མཆོད་རྟེན་ཐོག་མ་རྒྱ་གར་གྱི། ། སེར་སྐྱའི་གྲོང་ཁྱེར་བཞུགས་པ་
ཡི། ། པད་སྤུངས་མཆོད་རྟེན་ཡིན་པར་བཤད། །



རྒྱན་ཆའི་རྣམ་གྲངས།
ལྷ་སྐུའི་རྩ་བའི་རྒྱན་བརྒྱད་ནི། ། དབུ་རྒྱན་སྙན་རྒྱན་མགུལ་རྒྱན་
དང༌། ། དོ་ ཤལ་ དཔུང་རྒྱན་ སེ་མོ་དོ། ། གདུ་བུ་འོག་བག་ བཅས་དང་
བརྒྱུད། ། ཉེ་བའི་རྒྱན་གྱི་རྣམ་གྲངས་མང་། ། གདེངས་ཀ་གཡེར་དྲིལ་ནོར་
བུའི་ཕྲ། ། སྙན་གོང་ཨུཏྤལ་ལ་སོགས་སོ། ། །
ཁྲོ་བོ་ཕལ་ཆེར་རུས་རྒྱན་དང་། ། ཐོས་སྐམ་ལྔ་ཡི་དབུ་རྒྱན་དང་། །
སྦྲུལ་རྒྱན་རྒྱུ་མའི་ཞགས་པ་དང་། ། མི་མགོའི་དོ་ཤལ་སྟག་ ཤམ་དང་། །
སྦྲུལ་ཞགས་ལ་སོགས་རྒྱན་གོས་རྣམས། ། མ་འདྲེས་སོ་སོར་དབྱེ་བ་གལ། །
79



གསར་རྙིང་དང་རྒྱ་བོད་བར་གྱི་ཁྱད་ཆོས།
རྒྱ་ གར་ ལྷ རིས་ ཕལ་ མོ་ ཆེ། ། རྒྱབ་ ཡོལ་ སྒོར་ མོ་ ཚོན་ མདོག་
དམར། ། དབུ་ཡི་རྒྱབ་ཡོལ་སྒོར་ལ་དཀར། ། གདན་སྲབ་པད་འདབ་ཡར་
ལ་བཞད། ། སྐུ་གཟུགས་ཉམས་འགྱུར་ལྡན་པ་ཡིན། །
བོད་ཀྱི་རྒྱལ་པོའི་དུས་རབས་དང་། ། བསྟན་པ་ཕྱི་དར་མགོ་འཛུགས་
དུས། ། ཐང་ག་སྡེབས་རིས་ལ་སོགས་པའི། ། ལྷ་རིས་ཕལ་ཆེར་འདི་ལྟར་
ཡིན། ། རྒྱབ་ཡོལ་འགྱོང་པོ་སྒོང་དབྱིབས་འདྲ། ། ཚོན་མདོག་ཕལ་ཆེར་
དམར་སྐྱ་ཡིན། ། ཞལ་གྱི་རྒྱབ་ཡོལ་འགྱོང་པོའི་ནང་། ཚོན་མདོག་དཀར་
པོའམ་སེར་སྐྱ་ཡིན། ། པད་གདན་སྲབ་ལ་འདབ་མ་རྣམས། ། ཡར་ལ་
ཕྱོགས་པ་མང་ཤོས་ཏེ། ། བླ་མའི་རིགས་ལ་ཤིང་ཁྲི་དང་། ། འབོལ་གདན་
མང་མོད་རྗེས་སུ་ནི། །འབོལ་གདན་པད་གདན་ངེས་མེད་གྱུར། ། དེ་ནི་
སྤྱིར་བཏང་ཁྱད་ཆོས་ཏེ། ། ཞིབ་པར་དངོས་པོ་དངོས་ལ་ལྟོས། །
80



གཅིག བླ་མའི་སྐོར།
མར་པ་ཆོས་ཀྱི་བློ་གྲོས།
བཀའ་རྒྱུད་མར་པ་ཆོས་ཀྱི་བློ་གྲོས་ནི། ། ཁྱིམ་པའི་ཆ་བྱད་གོས་དཀར་
བསྣམས། ། ཕྱི་ ལ་ ཐུལ་ བ་ དཀར་པོ་གྱོན། ། དབུ་ སྐྲ་ མ་ལུས་ རྒྱབ་ ཏུ་
བསིལ། ། སྤྱན་གཉིས་མདུན་དུ་ཧྲིག་གེར་གཟིགས། །ཕྱག་གཉིས་པུས་
མོའི་སྟེང་དུ་བརྐྱངས། ། པད་མའི་གདན་ལ་སྐྱིལ་ཀྲུང་བཅས། ། གསལ་
ངར་ལྡན་པའི་ངང་དུ་བཞུགས། །
མི་ལ་བཞད་པའི་རྡོ་རྗེ།
བཀའ་རྒྱུད་མི་ལ་བཞད་པའི་རྡོ་རྗེ་ནི། ། རས་གཟན་དཀར་པོ་གངས་
ཀྱི་མདོག ། སྐུ་ལུས་སྔོན་སྐྱ་ཚོད་མའི་མདོག ། སྐྱིལ་ཀྲུང་ཕྱེད་པའི་ཚུལ་དུ་
བཞུགས། ། ཕྱག་གཡས་གྲུ་མོ་པུས་མོར་བཞག། ཕྱག་སོར་འགྲམ་སྐྱོར་གླུ་
ལེན་ཚུལ། ཕྱག་གཡོན་བསྐུམས་ནས་མཉམ་པར་བཞག། དབེན་ཞིང་ཉམས་
དགའི་བྲག་ཕུག་ནང་། ། རི་དྭགས་པགས་པའི་གདན་གྱི་སྟེང་། ། དགྱེས་



ཉམས་ལྡན་པའི་ཚུལ་དུ་བཞུགས། །
དྭགས་པོ་ཟླ་འོད་གཞོན་ནུ།
བཀའ་རྒྱུད་མཉམ་མེད་དྭགས་པོ་བླ་རྗེ་ནི། །རབ་ཏུ་བྱུང་བའི་ཆ་བྱད་
ཅན། ། སྐུ་ལ་ཆོས་གོས་རྣམ་གསུམ་གསོལ། ། ཕྱག་གཉིས་མཉམ་བཞག་
ལྷུང་བཟེད་འཛིན། ། གཞོན་ནུ་མཛེས་ པའི་ ཞལ་ རས་ ཅན། ། དབུ་ལ་
དྭགས་ཞྭ་བརྗིད་ལྡན་གསོལ། ། པད་མའི་གདན་ལ་སྐྱིལ་ཀྲུང་བཞུགས། །
སྤྱིར་བཏང་བོད་ཀྱི་བླ་མ་རྣམས། ། ཤིང་ཁྲི་དང་ནི་འབོལ་གདན་
ལ། ། བཞུགས་པ་མང་མོད་རྗེས་སུ་ནི། ། འབྲོམ་སྟོན་ས་སྐྱའི་གྲགས་རྒྱལ་
དང༌། ། ས་པཎ་ཙོང་ཁ་པ་ལ་སོགས། ། ། པད་གདན་སྟེང་དུ་བཞུགས་པ་
དར། ། དེ་རྗེས་གྲུབ་མཐའི་གཙོ་བོ་རྣམས། ། པད་གདན་འབོལ་གདན་
ངེས་མེད་གྱུར། །
གྲགས་པ་རྒྱལ་མཚན།
ས་ སྐུ་ གོང་ མ་ རྣམས་ ལྔའི་ནང་། ། གྲགས་ པ་ རྒྱལ་ མཚན་ གཙོ་བོ་
སྟེ། ། གོང་མ་ལྔ་ཡི་དབུས་ན་བཞུགས། ། སྔགས་འཆང་ཆ་བྱད་གོས་དཀར་
བསྣམས། ། ཕྱག་གཡས་ པུས་ མོ་ གཡས་ པའི་ སྟེང་། ། ཕྱག་ མཐིལ་ ཕྱིར་
མངོན་ཚུལ་གྱིས་བརྐྱངས། ། གཡོན་པར་མེ་ཏོག་མཛེས་པ་འཛིན། དབུ་ཞྭ་



བསྣམས་མེད་དབུ་རེག་ཡིན། ། དབུ་སྐྲ་དཀར་པོ་དུང་འདྲ་སྟེ། །པད་ཟླའི་
སྟེང་དུ་སྐྱིལ་ཀྲུང་བཞུགས། །
ཀུན་དགའ་སྙིང་པོ།
ས་ ཆེན་ ཀུན་ དགའ་ སྙིང་ པོ་ ནི། ། དབུ་ སྐྲ་ རིང་ པོ་ རྒྱབ་ ཏུ་
བརྐྱངས། །ཕྱག་གཉིས་ཆོས་འཆད་ཕྱག་རྒྱ་ཅན། ། སྔགས་འཆང་ཆ་བྱད་
གོས་དཀར་སོགས། ། ཕལ་ཆེར་གྲགས་པ་རྒྱལ་མཚན་འདྲ། །
བསོད་ནམས་རྩེ་མོ།
ས་སྐྱ་བསོད་ནམས་རྩེ་མོ་ནི། ། དབུ་རེག་དབུ་སྐྲ་དཀར་སེང་ངེ་། ། .
ཕྱག་གཡས་ རྡོ་ རྗེ་ ལག་ མཐིལ་ དུ། ། གྱེན་ དུ་ བསླངས་ནས་ ཐུགས་ ཀར་
འཛིན། ། གཡོན་པའི་ཕྱག་ཏུ་དྲིལ་བུ་ སྟེ། ། རྡོ་རྗེ་སྐྱིལ་ ཀྲུང་དཀྱིལ་དུ་
ནི། ། མཉམ་པར་བཞག་པའི་ཚུལ་དུ་བཟུང༌། ། འབོལ་གདན་སྟེང་ན་སྐྱིལ་
ཀྲུང་བཞུགས། ། སྔགས་འཆང་ཆ་བྱད་གོང་དང་འདྲ། །
ས་པཎ་ཀུན་དགའ་རྒྱལ་མཚན།
ས་པཎ་ ཀུན་ དགའ་རྒྱལ་ མཚན་ ནི། ། རབ་ ཏུ་ བྱུང་ བའི་ ཆ་ བྱད་
83



ཅན། །ཕྱག་གཉིས་ཐུགས་ཀར་མེ་ཏོག་གི། ། ཡུ་བར་འཛིན་པའི་ཕྱག་རྒྱ་
བཅས། ། གཡོན་གྱི་མེ་ཏོག་འདབ་མའི་དབུས། །པོ་ཏི་ནོར་བུའི་རྒྱན་གྱིས་
བརྒྱན། ། གཡས་ཀྱི་མེ་ཏོག་འདབ་མའི་དབུས། ། རལ་གྲི་མེ་རི་འབར་བས་
བརྒྱན། ། དབུ་ལ་པཎ་ཞྭ་སྣེ་ཐུང་གསོལ། ། པད་གདན་སྟེང་དུ་སྐྱིལ་ཀྲུང་
བཞུགས། །
འཕགས་པ་བློ་གྲོས་རྒྱལ་མཚན། །
ག༤
ས་སྐྱ་འགྲོ་མགོན་ཆོས་རྒྱལ་འཕགས་པ་ནི། ། རབ་བྱུང་ཆ་བྱད་པཎ་ཞྭ་
བསྣམས། །ཕྱག་ གཡས་ གཡས་ པའི་ པུས་ མོ་ སྟེང་། །ཕྱག་མཐིལ་ ཕྱིར་
མངོན་ཚུལ་དུ་བརྐྱངས། ། ཕྱག་གཡོན་མཉམ་པར་བཞག་ པའི་ཚུལ། །
སྲིད་དབང་འཛིན་པའི་མཚོན་བྱེད་དུ། ། གཡོན་པར་འཁོར་ལོ་བྲིས་པའང་
འདུག ། གོང་ གསལ་ དཔལ་ ལྡན་ ས་ སྐུ་ པའི། ། དཀར་ པོ་ རྣམ་ གསུམ་
དམར་པོ་གཉིས། ། སྐུ་བརྙན་བཞེངས་ལུགས་འཁྲུལ་མེད་ཡིན། །
འབྲོམ་སྟོན་རྒྱལ་བའི་འབྱུང་གནས། །
བཀའ་གདམས་ མེས་པོ་འབྲོམ་སྟོན་པ། །རྒྱལ་ བའི་འབྱུང་གནས་
དགེ་བསྙེན་ཆས། ། དབུ་སྐྲ་མ་ལུས་རྒྱབ་ཏུ་བསིལ། །ཕྱག་གཉིས་ཕྲེང་བ་
འདྲེན་བཞིན་པ། ། སྤྱན་གཉིས་ཐད་ཀར་མདུན་དུ་གཟིགས། །ཀུན་ལ་
84



སྙོམས་པའི་སྙིང་རྗེའི་ཉམས། ། ཞབས་གཉིས་སྐྱིལ་མོ་ཀྲུང་བཅས་ཏེ། །
པད་ཟླའི་གདན་ལ་བཞུགས་པའོ། །
རྗེ་བཙུན་བློ་བཟང་གྲགས་པ།
བཀའ་གདམས་མེས་པོ་རྗེ་བཙུན་བློ་བཟང་གྲགས་པ་ནི། ། རབ་ཏུ་
བྱུང་བའི་ཆ་བྱད་ཅན། ། སྐུ་ལ་ཆོས་གོས་རྣམ་གསུམ་གསོལ། ། པཎ་ཞྭ་སྣེ་
རིང་སེར་པོ་བསྣམས། ། ཕྱག་གཡས་ཐུགས་ཀར་ཕྱག་རྒྱུའི་ཚུལ། ། གཡས་
པའི་མེ་ཏོག་ཡུ་བར་འཛིན། །ཕྱག་གཡོན་མཉམ་པར་བཞག་པའི་ཚུལ། །
གཡོན་ པའི་ མེ་ ཏོག་ ཡུ་ བར་ བཟུང་། ། གཡས་ གཡོན་ མེ་ ཏོག་ བྱེ་ བའི་
ནང༌། ། གཡོན་ན་པོ་ཏི་གཡས་རལ་གྲི། ། པད་གདན་སྟེང་ན་སྐྱིལ་ཀྲུང་
བཞུགས། །
85



གཉིས། ཡིད་དམ་ལྷ་མོའི་སྐོར།
ནཱ་རོ་མཁའ་སྤྱོད་མ།
ཁྲོ་ཞལ་གྱེན་དུ་བཏེགས་པ་ལ། ། ཐོད་སྐམ་ལྔ་ཡི་དབུ་རྒྱུན་ཅན། །
ཕྱག་གཡས་གྲི་གུག་གཡོན་པ་ན། ། ཐོད་པ་ཁྲག་གིས་གང་བ་ཞིག ། ནམ་
མཁར་ བཏེགས་ ནས་ གསོལ་ བཞིན་ པ། ། ཐོད་ སྐམ་ ཕྲེང་ བ་ རུས་ རྒྱུན་
ཅན། ། ཡར་བཞེངས་ཞབས་འོག་བདུད་རེ་མནན།
རྗེ་བཙུན་རྡོ་རྗེ་རྣལ་འབྱོར་མ།
རྗེ་བཙུན་རྡོ་རྗེ་རྣལ་འབྱོར་མ། ། གཞོན་ནུ་ལང་ཚོ་དར་ལ་བབ། །
མཛེས་ཤིང་འཛུམ་ པའི་རྣམ་ པ་ ཅན། ། ཕྱག་ གཡས་ཌ་རུ་འཁྲོལ་ བཞིན་
པ། ། གཡོན་ པས་ ཐོད་ པ་ ཐུགས་ གར་འཛིན། ། གྲུ་མོ་གཡོན་ན་ཁ་ ཊཱ་
ག། ། རུས་ པའི་ རྒྱན་ གྱིས་ བརྒྱན་ པ་ སྟེ། ། རྡོ་ རྗེ་ སྐྱིལ་ ཀྲུང་ བཅས་ཏེ་
བཞུགས། །
86



མཁའ་སྤྱོད་མ།
མཁའ་སྤྱོད་ མ་ ནི་ སྤྱན་ གསུམ་ ལྡན། ། ཐོད་སྐམ་ལྔ་ ཡི་ དབུ་ རྒྱུན་
ཅན། ། ཕྱག་གཡས་གྲི་གུག་གཡོན་ཐོད་པ། ། ཁྲག་གི་གང་བ་བཞེས་བཞིན་
པ། །ཕྱག་གཡས་མཆན་ཁུང་ནང་དུ་ནི། ། མི་མགོ་གསུམ་པའི་དབྱུག་པ་
བསྣམས། །སྐུ་ལ་ཐོད་སྐམ་ཕྲེང་བས་བརྒྱན། ། སྐུ་ལུས་གཅེར་བུས་ཡར་
བཞེངས་ཏེ། ། ཞབས་གཉིས་འོག་ན་བདུད་རེ་མནན། ། སྐུ་ལས་ མེ་རི་
འབར་བ་དང་། ། པད་གདན་སྟེང་ན་བཞུགས་པའོ། །
རིག་བྱེད་སྤྱན་གསུམ་མ།
རིག་བྱེད་ སྤྱན་ གསུམ་ ལྡན་ མ་ ནི། ། སྒེག་ པའི་ ཉམས་ ཀྱིས་ ཡར་
བཞེངས་ནས། ། ཕྱག་གཡས་པད་མ་གཡོན་པར་ནི། ། ཐོད་པ་བདུད་རྩིས་
གང་བ་བསྣམས། དར་གྱི་སྨད་ཤམ་རྣ་རྒྱན་སོགས། ། ནོར་བུའི་རྒྱུན་གྱིས་
བརྒྱན་པའོ། །
ཡེ་ཤེས་ཀྱི་མཁའ་འགྲོ་ནི་གུ་མ།
སྐུ་མདོག་གནག་ལ་དམར་བའི་མདངས། ། སྤྱན་གསུམ་མཁའ་ལ་
ཧྲིག་ཧྲིག་གཟིགས། །ཕྱག་གཡབ་ཌ་རུ་འཁྲོལ་ལོ་ལོ། ། གཡོན་དུ་ཐོད་པ་



བདུད་རྩི་ཡིས། ། ཡོངས་སུ་གང་བ་ཐུགས་ཀར་འཛིན། ། གྲུ་མོ་གཡོན་པར་
ཁ་ཊཾ་ག ། རུས་ པའི་ རྒྱན་ ཆ་ སྣ་ ཚོགས་ ཅན། ། སྒེག་ པའི་ ཉམས་ཀྱིས་
བཞེངས་སྟབས་སུ། ། པད་མའི་གདན་ལ་བཞུགས་པའོ། །
རྡོ་རྗེ་ཕག་མོ་རྗེ་བཙུན་མ་ཨིནྡྲ་མཁའ་སྤྱོད།
རྡོ་རྗེ་ཕག་མོ་སྐུ་མདོག་དམར། ། ཞལ་གཅིག་ཕྱག་གཉིས་གཡས་པ་
ན། ། གྲི་གུག་གཡོན་པ་ན་ཐོད་པ། ། བདུད་རྩིས་གང་བ་ཐུགས་ཀར་འཛིན།
། གྲུ་མོ་གཡོན་པར་ཁ་ཊཾ་ག ། ཞལ་ནི་ཁྲོ་བོ་དམར་པོའི་མདོག ། སྤྱན་
གསུམ་ལྡན་ཅིང་དབུ་སྐྲ་རྣམས། ། སིལ་བུར་ཐུར་དུ་གྲོལ་བ་དང༌། ། ཞབས་
གཡོན་བརྐྱངས་ཤིང་གཡས་བསྐུམས་ནས། ། སྐྱིལ་ཀྲུང་ཕྱེད་པའི་གར་སྟབས་
ཀྱིས། །ཞབས་འོག་མི་རོ་མནན་ནས་བཞེངས། ། མེ་རི་འབར་བའི་དབུས་
ན་བཞུགས། །
ལྷ་མོ་རིག་བྱེད་མ།
སྐུ་མདོག་ སེར་ པོ་ ཞལ་ གཅིག་ མ། ། ཐོད་ སྐམ་ ལྔ་ ཡི་ དབུ་རྒྱན་
ཅན། ། ཕྱག་བཞི་ཐོག་མ་གཉིས་ཀྱིས་ནི། ། མེ་ཏོག་དང་ནི་མདའ་གཞུ་
འཛིན། ། གཡས་ཕྱག་གཉིས་པས་གྲི་གུ་དང་། ། གཡོན་ཕྱག་གཉིས་པས་མེ་
ཏོག་འཛིན། ། ཞབས་གཡས་བསྐུམས་ཞིང་གཡོན་རྐྱང་གིས། ། བཞེངས་



པའི་སྟབས་སུ་བདུད་མནན་པ། ། སྐུ་ལས་མེ་འབར་གདན་ལ་འགྱིངས། །
རྡོ་རྗེ་ཚེ་ཡི་ལྷ་མོ།
ཚེ་ཡི་ལྷ་མོ་ཟླ་ལྟར་དཀར། ། རྩ་ཞལ་ཉིས་རྩེག་ཞི་འཛུམ་ཅན། །
མཆེ་བ་ཅུང་ཟད་གཙིགས་པ་དཀར། ། གཡས་ཞལ་དང་པོ་སྔོན་པོ་དང་། །
གཉིས་པ་དམར་པོ་གསུམ་པ་སེར། ། གསུམ་པོ་ཁྲོ་ཞལ་སྤྱན་གསུམ་ལྡན། །
གཡོན་ཞལ་དང་པོ་དམར་པོ་དང་། ། གཉིས་པ་ལྗང་ཁུ་གསུམ་པ་ནི། །
དུད་ཁ་ཁྲོ་ཞལ་སྤྱན་གསུམ་ལྡན། ། ཁྱོན་སྡོམ་ཞལ་ནི་བརྒྱད་པ་ཡིན། ། ཕྱག་
ནི་བཅུ་དྲུག་དང་པོ་གཉིས། ། རྡོ་དྲིལ་ འཛིན་ ཅིང་གཉིས་ པ་ གཉིས། །
ཞགས་པ་དང་ནི་སྡིག་མཛུབ་ཅན། ། གསུམ་པ་གཉིས་ཀྱིས་རལ་གྲི་དང་། །
བུམ་པ་འཛིན་ཅིང་བཞི་པ་གཉིས། ། དགྲུ་ལྟ་དང་ནི་མདུང་འཛིན་པ། །
དྲུག་པར་མདའ་གཞུ་བདུན་པར་ནི། ། ཐོད་པ་དང་ནི་ཁ་ཊཾ་ག ། བརྒྱད་པ་
གཉིས་ཀྱིས་འཁོར་ལོ་དང་། ། སྐྱབས་སྦྱིན་ཕྱག་རྒྱ་མཛད་པའོ། །
རྗེ་བཙུན་མ་ཀུ་རུ་ཀུལླེ།
རྗེ་ བཙུན་ ཀུ་ རུ་ ཀུལླེ་ ནི ། ཞལ་ གཅིག་ ཕྱག་ བཞི་ སྐུ་ མདོག་
དམར། ། སྤྱན་གསུམ་བགྲད་ཅིང་མཆེ་བ་གཙིགས། ། དབུ་སྐྲ་ཁམ་སེར་
གྱེན་དུ་བརྫེས། ། ཐོད་སྐམ་ལྔ་ཡི་དབུ་རྒྱན་དང་། ། ཐོད་རློན་ལྔ་བཅུའི་དོ་
89



ཤལ་ཅན། ། སྒེག་ཅིང་ཁྲོ་བའི་ཉམས་དང་ལྡན། ། ཕྱག་བཞི་དང་པོ་གཉིས་
ཀྱིས་ནི། །ཨུཏྤལ་དམར་པོའི་མདའ་གཞུ་འཛིན། ། གཡས་ཀྱི་འོག་མས་
ཨུཏྤལ། ། དམར་པོའི་ལྕགས་ཀྱུ་འཛིན་པ་དང༌། ། གཡོན་གྱི་འོག་ མས་
ཨུཏྤལ། ། དམར་པོའི་ཞགས་པ་འཛིན་པ་སྟེ། ། ཞབས་གཡས་བསྐུམས་
ཤིང་གཡོན་བརྐྱངས་ཏེ། ། སྐྱིལ་ཀྲུང་ཕྱེད་པའི་ཚུལ་དུ་བཞུགས། །
ལོ་གྱོན་མ།
ལོ་མ་གྱོན་མ་ཁྲོ་བོའི་ཉམས། ། ཞལ་གསུམ་ཕྱག་དྲུག་ལྡན་པ་སྟེ། །
གཡས་ཀྱི་དང་པོར་དགྲ་སྟ་དང་། ། གཉིས་ པར་རྡོ་རྗེ་གསུམ་ པ་ན། །
དབྱུག་པ་གཡོན་གྱི་དང་པོ་ན། ། ཤིང་ལོ་གཉིས་པ་ན་དྲིལ་བུ། ། གསུམ་
པར་སྦྲུལ་ཞགས་འཛིན་པ་ཅན། ། སྐུ་མདོག་སེར་པོ་སྦྲུལ་གྱིས་བརྒྱན། །
དབུ་སྐྲ་ གྱེན་ བརྗེས དྲག་ པོའི་ ཞལ། ། ལོ་ མའི་ སྨད་ གཡོགས་ སྐྱིལ་ ཀྲུང་
བཞུགས། །
90



གསུམ། ཡབ་ཡུམ་ཞལ་སྦྱོར་སྐོར།
དཔལ་འཁོར་ལོ་སྡོམ་པ།
འཁོར་ལོ་སྡོམ་པ་སྐུ་མདོག་སྔོན། ། ཞལ་བཞི་ཕྱག་བརྒྱུད་སྤྱན་གསུམ་
ལྡན། ། རྩ་ཞལ་སྔོན་པོ་ཞལ་གཞན་དམར། ། རལ་པའི་ཐོར་ཚུགས་ཟླ་བས་
བརྒྱན། ། དང་པོའི་ཕྱག་གཉིས་རྡོ་རྗེ་དང་། །དྲིལ་བུ་འཛིན་ནས་ཡུམ་ལ་
འཁྱུད། ། གཡས་ཀྱི་དང་པོས་ཌ་མ་རུ། ། གཉིས་པས་དགྲ་སྟ་གསུམ་པར་
ནི། ། གྲི་གུག་རྩེ་གསུམ་འཛིན་པའོ། ། གཡོན་གྱི་དང་པོས་ཁ་ཊཾ་ག །
གཉིས་ པར་ ཐོད་ པ་ གསུམ་ པར་ ནི། ། ཞགས་ པ་ ཚངས་ པའི་ མགོ་ བོ་
འཛིན། ། སྐུ་ལ་ཐོད་སྐམ་ཕྲེང་བས་བརྒྱན། ། བཞེངས་ཏེ་ཞབས་གཡས་
བརྐྱངས་པའི་འོག ། འཇིགས་བྱེད་དུས་བཙན་མནན་པའོ། ། བཅོམ་ལྡན་
ཡུམ་ནི་ཞལ་གཅིག་པ། ། སྤྱན་གསུམ་ལྡན་ཅིང་སྐྲ་ཐུར་གྲོལ། །རུས་པའི་
རྒྱུན་ གྱིས་ ལེགས་ པར་ བརྒྱན། ། ཞབས་ གཉིས་ ཡབ་ ལ་ ལེགས་ པར་
འཁྱུད། ། ཕྱག་གཡོན་ཐོད་པ་ ཁྲག་གང་ འཛིན། ། ཡབ་ལ་འཁྱུད་ ཅིང་
གཡས་པར་ནི། ། སྡིག་མཛུབ་དང་བཅས་ གྲི་གུག་འཛིན། ། འཁོར་དུ་
མཁའ་འགྲོ་བཞི་ཡིས་བསྐོར། །།
9



མ་ཧཱ་མཱ་ཡ།
མ་ཧཱ་མཱ་ཡ་ཁྲོ་བོའི་ཞལ། ། ཞལ་གསུམ་ཕྱག་དྲུག་ལྡན་པ་སྟེ། ། དབུ་
སྐྲ་མ་ལུས་གྱེན་དུ་བརྫེས། ། ཐོད་སྐམ་ལྔ་ཡི་དབུ་རྒྱན་ཅན། ། མི་པགས་
རློན་པའི་གོས་དང་ནི། ། མི་མགོའི་ཕྲེང་བ་སྟག་ཤམ་ཅན། ། ཞབས་གཡས་
བསྐུམས་ཞིང་གཡས་བརྐྱངས་པ། ། ཕྱག་དྲུག་གཡས་ཀྱི་དང་པོ་ན། ། ཐོད་
པ་བཟུང་ནས་ཡུམ་ལ་འཁྱུད། །ཡུམ་ནི་རུས་པའི་རྒྱན་ཅན་ཏེ། ། ཕྱག་ནི་
བཞི་ལྡན་ཁྲོ་བོའི་ཞལ། ། ཞབས་གཡས་ཡབ་ཀྱི་སྐུ་ལ་འཁྲིལ། ། གཡོན་པས་
མི་ལུས་གཅེར་བུ་མནན། །
བདེ་མཆོག
ཀཾ་ཚང་ལུགས་ཀྱི་བདེ་མཆོག་ནི། ཡབ་ཡུམ་ ཕྱག་ཞབས་གཉིས་རེ་
ཅན། ། བཞེངས་པའི་སྟབས་སུ་བཞུགས་པ་སྟེ། ། ཡབ་ཀྱིས་སྟག་ཤམ་ཡུམ་
གྱི་ནི། ། རུས་པའི་རྒྱན་གྱིས་བརྒྱན་པ་དང༌། ། ཕྱག་གཉིས་ཡབ་ཡུམ་ཕན་
ཚུན་འཁྱུད། །ཞབས་འོག་བདུད་རེ་མནན་པའོ། །
བདེ་མཆོག་ ཕྱག་ འབུམ་ ཞེས་ པ་ ནི། ། ཕྱག་ ཞལ་ ཤིན་ ཏུ་ མང་ པོ་
ཅན། ། བཞེངས་ཤིང་སྒེག་པའི་ཉམས་ཅན་ཏེ། ། ཕྱག་ན་གདུགས་ ཐོག་
མེད་པ་ལས། ། དེ་མིན་གདུགས་དཀར་ལྷ་དང་འདྲ། །
གྲུབ་ཆེན་ལུ་ ཧི་པ་དང་ནི། ། ནག་པོ་པ་ཡི་ལུགས་ལ་ནི། ། བདེ་



མཆོག་ཡབ་ཡུམ་ཞལ་སྦྱོར་ཅན། ། ཕྱག་བཅུ་ཡོད་པ་བཞེངས་སྟབས་སུ། །
བཞུགས་པར་འདོད་ཅིང་དེ་ལས་བརྒྱུད། ། བདེ་མཆོག་ཕྱག་བཅུ་མང་པོ་
ཡོད། ། བདེ་མཆོག་བོང་བུའི་ཞལ་ཅན་ནི། ། ཡབ་ཡུམ་ཞལ་སྦྱོར་ཕྱག་དྲུག་
ཡིན། ། བདེ་མཆོག་མཁའ་འགྲོ་རྒྱ་མཚོ་ལ། ། ཕྱག་མང་དབུ་བདུན་ཡོད་པ་
སོགས། ། བདེ་མཆོག་རྡོ་རྗེ་མཁའ་འགྲོ་དང་། ། བདེ་མཆོག་སྡོམ་བྱུང་སྟོད་
འགྲེལ་ལུགས། ། ལ་སོགས་ལྷ་རིགས་ཤིན་ཏུ་མང་། །
དཔལ་འཁོར་ལོ་བདེ་མཆོག
དཔལ་ལྡན་འཁོར་ལོ་བདེ་མཆོག་ལ། ། ལྷ་རིགས་དྲུག་ཅུ་རེ་གཉིས་
ཡོད། ། ཡབ་ རྣམས་ ཞལ་ གསུམ་ ཕྱག་ བཅུ་ གཉིས། ། ཞབས་ གཉིས་
བཞེངས་པའི་སྐབས་ སུ་ བཞུགས། །ཡུམ་ རྣམས་ ཞལ་ གཅིག་ ཕྱག་ གཉིས་
ཅན། ། ཡབ་ལ་འཁྱུད་ཅིང་ ཞབས་ གཉིས་ནི། ༈ ཡབ་དང་ གཤིབས་ཏེ་
བཞེངས་པ་སྟེ། ། དྲུག་ཅུ་རེ་གཉིས་ཕལ་ཆེར་འདྲ། ། འཁོར་ལོ་བདེ་མཆོག་
ཁྲོ་བོའི་རིགས། །ཡབ་རྣམས་ཞལ་གསུམ་ཕྱག་བཅུ་གཉིས། ། ཡུམ་རྣམ་
ཞལ་གཅིག་ཕྱག་གཉིས་ཅན། ། ཕྱག་གིས་ཡབ་ལ་དམ་པོར་འཁྱུད། ། ཡབ་
ཀྱིས་དང་པོའི་ཕྱག་གཉིས་ཀྱིས། ། རྡོ་དྲིལ་འཛིན་ནས་ཡུམ་ལ་འཁྱུད། །
གཉིས་པ་གཉིས་ཀྱིས་གླང་ཆེན་གྱི། ། ཀོ་རློན་བརྒྱངས་ནས་རྒྱབ་ཏུ་གོན། །
གསུམ་པའི་གཡས་ན་ཌ་རུ་དང་། ། གཡོན་པས་ཐོད་པ་འཛིན་པའོ། ། བཞི་
པའི་གཡས་སུ་གྲི་གུག་དང་། ། གཡོན་པར་ཞག་པ་འཛིན་པ་ཅན། ། ལྔ་
93



པའི་གཡས་སུ་དགྲ་སྟ་དང་། ། གཡོན་པའི་ཕྱག་ན་དབྱུག་རིང་ལ། ། མི་
མགོ་གསུམ་གྱིས་བརྒྱན་པ་འཛིན། ། དྲུག་པའི་གཡས་ན་ཁ་ཊཾ་ན། ། གཡོན་
པས་མི་མགོ་རློན་པ་འཛིན། ། ཡབ་ཡུམ་གཉིས་ཀ་རུས་རྒྱན་ཅན། ། ཡབ་
ཀྱིས་མི་མགོ་དོ་ཤལ་དང་། ། ཡུམ་གྱིས་ཐོད་སྐམ་ཕྲེང་བས་བརྒྱན། ། ཡབ་
ཀྱིས་གཡོན་པའི་ཞབས་འོག་ ཏུ། ། ཁྲོ་བོ་ཞལ་ གཅིག་ ཕྱག་ བཞི་དང་། །
གཡས་འོག་ཁྲོ་བོ་ཕྱག་གཉིས་ མནན། ། ཡུམ་ གྱིས་ ཞབས་ གཡས་ ཡབ་ལ་
འཁྱུད། ། ཞབས་གཡོན་ཡབ་དང་ལྷན་ཅིག་གཤིབས། ། ཁྲོ་བོའི་སྟེང་དུ་
མནན་པ་སྟེ། ། གཉིས་ ཀ་པད་ཟླའི་གདན་ལ་བཞུགས། འཁོར་ལོ་བདེ་
མཆོག་དཀར་པོ་ནི། ། ཞལ་གཅིག་ཕྱག་གཉིས་སྤྱན་གསུམ་ལྡན། ། ཞལ་
འཛུམ་ སྒེག་ ཅིང་ ཆགས་ པའི་ ཉམས། ། དབུ་ སྐྲ་ རལ་ པའི་ ཐོར་ གཙུག་
རྩེར། ། ཟླ་གཟུགས་སྣ་ཚོགས་རྡོ་རྗེས་བརྒྱན། ། སྐུ་ལ་རུས་པའི་རྒྱན་ཆ་སྤྲས།
།ཕྱག་གཉིས་བདུད་རྩིའི་བུམ་པ་འཛིན། །ཡུམ་ལ་འཁྱུད་ཅིང་སྐྱིལ་ཀྲུང་
བཞུགས། ། ཡུམ་ནི་རྡོ་རྗེ་རྣལ་འབྱོར་མ། ། ཞལ་གཅིག་ ཕྱག་གཉིས་སྐུ་
མདོག་དམར། ། སྤྱན་གསུམ་ལྡན་ཅིང་དར་ལ་བབ། ། དབུ་སྐྲ་ནག་སྣུམ་
རྒྱབ་ཏུ་ ཕབ། ། ནུ་མ་བྷ་ག་རབ་ཏུ་རྒྱས། ། ཞབས་གཉིས་ཡབ་ལ་འཁྱུད་
པའོ། །
བདེ་མཆོག་ཡབ་ཡུམ།
ཡབ་ནི་སྐུ་མདོག་སྔོན་སྐྱ་སྟེ། ཞལ་གཅིག་ཕྱག་གཉིས་ཕྱག་མཚན་ནི།
94



རྡོ་རྗེ་དྲིལ་བུ་ཐུགས་ཀར་བསྣོལ། ཞབས་གཡས་བརྐྱང་ཞིང་གཡོན་བསྐུམས་
གྱིས། སྐྱིལ་ཀྲུང་ཕྱེད་པའི་ཚུལ་དུ་བཞུགས། ཡུམ་ནི་ཡེ་ཤེས་མཁའ་འགྲོ་མ།
ཞལ་གཅིག་ཕྱག་ གཉིས་ སྐུ་མདོག་དམར། ཕྱག་ན་གྲི་གུག་ཐོད་པ་འཛིན།
ཞབས་གཉིས་ཡབ་ལ་འཁྲིལ་བའོ། །
གསང་བ་འདུས་པ།
གསང་བ་འདུས་ པའི་ ལྷ་ ཡི་ རིགས། ། སུམ་ ཅུ་ རྩ་ བཞི་ ཕལ་ཆེར་
འདྲ། ། ཡབ་ རྣམས་ ཞལ་ གསུམ་ ཕྱག་ བརྒྱད་ པ། ། དཀྱིལ་ མོ་ ཀྲུང་ དུ་
བཞུགས་པ་དང་། །ཡུམ་རྣམས་ཞལ་གསུམ་ཕྱག་བཞི་པ། ། ཞབས་གཉིས་
ཡབ་ལ་འཁྱུད་པའོ། །
རྡོ་རྗེ་འཇིགས་བྱེད།
རྡོ་རྗེ་འཇིགས་བྱེད་ལྷ་ རིགས་ མང་། ། སྤྱིར་བཏང་དབྱེ་ན་རིགས་
གཉིས་ཏེ། ། ཡུམ་དང་བཅས་དང་ཡུམ་མེད་པའོ། ། མ་ཧེའི་གདོང་ཅན་
ཞལ་བརྒྱད་པ། ། ཕྱག་ནི་སུམ་ཅུ་རྩ་བཞི་པ། ། ཞབས་ནི་བཅུ་དྲུག་བཞེངས་
སྟབས་སུ། ། འགྱིང་བའི་ཚུལ་ཏུ་བཞུགས་པའོ། ། འཇིགས་བྱེད་རྭ་ལུགས་
གཅིག་བུ་པ། ། སྐྱོ་ལུགས་ཞང་ལུགས་ཞལ་སྦྱོར་ཡིན། ། །
95



ཀྱི་རྡོར།
ཡབ་ནི་ ཞལ་ བརྒྱད་ ཕྱག་ བཅུ་ དྲུག །རྩ་ ཕྱག་ གཡས་ པས་ རྡོ་ རྗེ་
དང༌། ། གཡོན་པས་ཐོད་པ་འཛིན་པ་དང་། ། དེ་བྱིངས་ཕྱུག་ཀུན་ཐོད་པ་
འཛིན། །ཡུམ་ནི་ ཞལ་ གཅིག་ ཕྱག་ བཞི་ པ། ། ཕྱག་ ཏུ་ ཐོད་ པ་འཛིན་
པའོ། །
དུས་འཁོར།
དུས་འཁོར་ཡབ་ནི་ཞལ་བཞི་པ། ཕྱག་ནི་བརྒྱད་ཚན་གསུམ་པ་ཅན།
ཞབས་གཉིས་ བཞེངས་ པའི་ སྟབས་ སུ་ བཞུགས། ཡུམ་ནི་ ཞལ་ གཅིག་ ཕྱག་
བརྒྱུད་པ། ཡབ་དང་སྦྱོར་ཞིང་བཞུགས་པའོ། །
ཕུར་པ།
ཕུར་པ་ཞལ་གསུམ་ཕྱག་དྲུག་པ། རྩ་བའི་ཕྱག་གཉིས་ཐལ་མོ་སྦྱར།
ཞབས་གཉིས་སྟག་གི་སྨད་ཤམ་བཞེས། སྐུ་ལ་གཤོག་པ་ལྡན་པའོ། ། ཕུར་པ་
སྟོད་ལས་སྨད་ལས་གཉིས། ཕྱག་དྲུག་པ་དང་ཅུང་འདྲ་ཡང་། ཁྱད་ཆོས་བྱ་
ཡིག་གཤོག་པ་ཡོད། །
96



སངས་རྒྱས་ཐོད་པ།
ཁྲོ་བོའི་ཞལ་ ཅན་ ཕྱག་ དྲུག་ པ། རྩ་ ཕྱུག་ དང་ པོས་ ཐོད་ པ་ འཛིན།
ཡུམ་ལ་འཁྱུད་ཅིང་སྟག་ ཤམ་ ཅན། ཞབས་གཉིས་གཡས་བསྐུམས་གཡོན་
བརྐྱངས་ཀྱིས། ཞབས་འོག་སྡིག་ཅན་བདུད་མནན་པ། ཡུམ་ནི་རུས་པའི་
རྒྱན་ཆ་ཅན།
ཚེ་བདག་མགོན་པོ།
མགོན་པོ་ཚེ་བདག་སྐུ་ལྗང་ནག ཁྲོ་ཞལ་སྤྱན་གསུམ་སྡང་མིག་ལྟ།
རལ་པ་ཁམ་སེར་གྱེན་དུ་བརྫེས། གླང་ཆེན་ལྤགས་པའི་སྟོད་གཡོགས་དང་།
སྟག་གི་ལྤགས་པའི་སྨད་ཤམ་བསྣམས། ཕྱག་དྲུག་ལྡན་པའི་དང་པོ་གཉིས།
གྲི་གུག་ཐོད་པ་ཐུགས་ཀར་འཛིན། གཡས་ཀྱི་འོག་མའི་ཕྱག་གཉིས་ཀྱིས། ཌ་
མ་རུ་དང་ཕྲེང་བ་འཛིན། གཡོན་གྱི་འོག་མ་གཉིས་ཀྱིས་ནི། ཁ་ཊཾ་ག་དང་
ཞགས་ པ་ འཛིན། ཞབས་ གཉིས་ གཡས་ བསྐུམས་ གཡོན་ བརྐྱངས་ ཀྱིས།
བཞེངས་སྟབས་སུ་ནི་བཞུགས་པའོ། གསང་ཡུམ་རྡོ་རྗེ་མཁའ་འགྲོ་མ། སྐུ་
མདོག་སྔོན་པོ་ཞལ་གཅིག་པ། ཕྱག་གཉིས་གཡས་པས་གྲི་གུག་དང་། གཡོན་
པས་ཐོད་པ་བཟུང་ནས་ནི། ཡབ་ལ་འཁྱུད་དེ་གནས་པ་སྟེ། པད་གདན་སྟེང་
དུ་བཞུགས་པའོ། །
97



ཁྲོ་ཆེན་འདོད་པའི་རྒྱལ་པོ།
ཁྲོ་ཆེན་འདོད་ པའི་ རྒྱལ་པོ་ནི། ཞལ་གཅིག་ ཕྱག་ གཉིས་ སྐུ་མདོག་
དམར། ཡབ་ཡུམ་ཞལ་སྦྱོར་ཁྲོ་བོའི་ཞལ། སྤྱན་གསུམ་ ལྡན་ཞིང་དབུ་སྒྲ་
རྣམས། སྤྱི་བོར་རལ་པའི་ཐོར་གཙུག་བཅིངས། རིན་པོ་ཆེ་དང་སྦྲུལ་གྱིས་
བརྒྱན། དར་དམར་གྱི་ནི་སྟོད་གཡོགས་དང༌། སྣ་ཚོགས་དར་གྱི་སྨད་ཤམ་
ཅན། ཕྱག་གཉིས་གཡས་པར་ལྕགས་ཀྱུ་འཕྱར། གཡོན་པའི་ཕྱག་གིས་སྡིག་
མཛུབ་བཅས། ཞགས་པ་ཐུགས་ཀར་འཛིན་པ་ཅན། ཞལ་གཉིས་གཡས་
བསྐུམས་གཡོན་བརྐྱངས་ཀྱིས། བཞེངས་པའི་སྟབས་ཀྱིས་གདན་ལ་བཞུགས།
ཡུམ་ཆེན་བདེ་བ་རྒྱས་བྱེད་མ། ཞལ་ གཅིག་ ཕྱག་གཉིས་ སྐུ་མདོག་དམར།
འཛུམ་པའི་ཞལ་རས་སྤྱན་གསུམ་ལྡན། ཕྱག་གཡས་ལྕགས་ཀྱུ་གཡོན་དུ་ནི།
བདུད་རྩིས་གང་བའི་བུམ་པ་འཛིན། ཡབ་ལ་འཁྱུད་ཅིང་ཞབས་གཉིས་ནི།
གཡས་པ་བརྐྱངས་ཤིང་གཡོན་པ་ནི། བསྐུམས་པའི་སྟབས་ཀྱིས་ཡབ་ལ་འཁྲིལ།
ཡབ་ཡུམ་གཉིས་ཀ་པད་གདན་ལ། མེ་རི་འབར་བའི་དབུས་ན་བཞུགས།
ཚེ་དཔག་ཡབ་ཡུམ་ཞི་བ་ལྷ་མང་།
ཚེ་དཔག་ཡབ་ཡུམ་ཞི་བའི་ཉམས། གཉིས་ཀ་ཞལ་གཅིག་ཕྱག་གཉིས་
ཅན། ཡབ་ཀྱིས་གཡས་གཡོན་ཕྱག་གཉིས་ཀྱིས། ཚེ་བུམ་བསྣམས་ནས་ཡུམ་
ལ་འཁྱུད། ཡུམ་གྱིས་ཕྱག་གཡས་བུམ་པ་འཛིན། གཡོན་པས་ཡབ་ལ་ལེགས་
98



པར་འཁྱུད། ཡབ་ཀྱི་ཞབས་གཉིས་སྐྱིལ་ཀྲུང་བཅས། ཡུམ་གྱི་ཞབས་གཉིས་
ཡལ་ལ་འཁྲིལ། རིན་ཆེན་ཅོད་པན་དར་གོས་བསྣམས། ཡབ་ཡུམ་ཞི་བའི་ཆ་
བྱད་ཅན། པད་མའི་གདན་ལ་སྐྱིལ་ཀྲུང་བཞུགས། ཚེ་དཔག་ལྷ་རིགས་སྤྱིར་
བཏང་དགུ། ཕལ་ཆེར་སྐུ་ཚུལ་འདྲ་བ་ཡིན། །
ཐུགས་རྗེ་ཆེན་པོ་པདྨའི་དྲ་བ་ཅན།
ཐུགས་རྗེ་ཆེན་པོ་ཡབ་ཡུམ་ལ། ཡབ་ནི་ཞལ་གསུམ་ཕྱག་བརྒྱད་དེ། །
རྩ་ཕྱག་གཉིས་ཀྱིས་ཡུམ་ལ་འཁྱུད། ཞབས་གཉིས་གཡས་བསྐུམས་གཡོན་
བརྐྱངས་ཀྱིས། བཞེངས་ པའི་ སྟབས་ སུ་བཞུགས་ པ་ ཡིན། ཡུམ་ནི་ ཞལ་
གཅིག་ཕྱག་གཉིས་ཏེ། ཞི་ཞིང་འཛུམ་པས་ཡབ་ལ་འཁྱུད། གཉིས་ཀ་མེ་ཏོག་
དབུ་རྒྱན་ཅན། དར་གྱི་གོས་གྱོན་པད་གདན་སྟེང་། གཤིབས་ཏེ་བཞེངས་
པའི་སྟབས་སུ་བཞུགས།
མི་ཏྲ་ཐུགས་རྗེ་ཆེན་པོ།
མི་ཏྲ་ཐུགས་རྗེ་ཆེན་པོ་ནི། སྐུ་མདོག་དཀར་ལ་ཕྱག་བཞི་པ། རྩ་ཕྱག་
གཉིས་ཀྱིས་ཡུམ་ལ་འཁྱུད། ཕྱག་རྒྱའི་བར་ན་ནོར་བུ་འཛིན། ཕྱག་གཡས་
འོག་མས་ཕྲེང་བ་དང་། གཡོན་གྱི་འོག་མས་མེ་ཏོག་བསྣམས། ཡུམ་ནི་ཞལ་
གཅིག་ཕྱག་གཉིས་ཅན། ཕྱག་གཡས་ཌ་རུ་གཡོན་ཐོད་པ། བསྣམས་ནས་



ཡབ་ལ་ལེགས་པར་འཁྱུད། ཡུམ་གྱི་ཞབས་གཉིས་ཡབ་ལ་འཁྲིལ། ཡབ་ཀྱིས་
དཀྱིལ་མོ་ཀྲུང་བཅས་ཏེ། པད་མའི་གདན་ལ་བཞུགས་པའོ། །
སོ་སོ་འབྲང་མ།
སོ་སོ་འབྲང་མ་སྐུ་མདོག་དཀར། ཞལ་གཅིག་ཕྱག་གཉིས་འཛུམ་ཞལ་
ཅན། ཕྱག་གཡས་རལ་གྲི་ནམ་མཁར་འཕྱར། ཕྱག་གཡོན་འཁོར་ལོ་ཐུགས་
ཀར་འཛིན། དབུ་སྐྲ་རལ་པའི་ཐོར་ཅོག་ཅན། དེ་ལ་མེ་ཏོག་ཕྲེང་བས་བརྒྱན།
དར་གྱི་སྨད་ཤམ་ཞབས་གཉིས་ནི། སྐྱིལ་ཀྲུང་བཅས་ཏེ་པད་གདན་ལ། ཞི་
བའི་ཚུལ་གྱིས་བཞུགས་པའོ། ཡབ་ཡུམ་ཞལ་སྦྱོར་སྐྱིལ་ཀྲུང་དུ། བཞུགས་
པའི་ལྷ་རིགས་ཤིན་ཏུ་མང་། དཔེར་ན་རྡོ་རྗེ་འཆང་ཡབ་ཡུམ། རྡོ་རྗེ་སེམས་
དཔའ་ཡབ་ཡུམ་དང་། རྣམ་སྣང་ཡབ་ཡུམ་གསང་འདུས་དང་། མི་བསྐྱོད་
རིན་འབྱུང་འོད་དཔག་མེད། དོན་ཡོད་གྲུབ་པ་ཡབ་ཡུམ་དང་། ཤཱཀྱ་ཡབ་
ཡུམ་ལ་སོགས་པ། ཞལ་གཅིག་ཕྱག་གཉིས་ཁོ་ན་དང་། སྤྱན་རས་གཟིགས་
དབང་གསང་གྲུབ་ཀྱི། ཡབ་ནི་ཕྱག་བཞི་ལྡན་པའོ། གོང་གསལ་དབྱེ་བའི་
ཁྱད་ཆོས་ནི། ཕྱག་ལེན་ཕྱག་མཚན་ཁྱད་པར་ཡིན། །
100



བཞི། རྒྱ་གར་གྲུབ་ཆེན་སྐོར།
པཎ་ཆེན་ནཱ་རོ་པ།
པཎ་ཆེན་ནཱ་རོ་ཏ་པ་ནི། ཕྱག་ཏུ་བདུད་རྩིས་གང་བ་ཡི། ཐོད་པ་
བསྣམས་ཤིང་དགྱེས་ཞལ་ཅན། དབུ་སྐྲ་མ་ལུས་སྤྱི་བོར་བཅིངས། ལྷག་མ་
རྒྱབ་ཏུ་བཀྲོལ་བ་དང་། སྟོད་དུ་རས་གཟན་སྨད་དུ་ནི། རི་དྭགས་པགས་
པའི་ཨོང་རགས་བསྣམས། སྐྱིལ་ཀྲུང་ཕྱེད་པའི་ཚུལ་དུ་ནི། པགས་གདན་
སྟེང་ན་བཞུགས་པ་ཡིན། །
ཏེ་ལོ་པ།
ཕྱག་གཡས་ཌ་རུ་གཡོན་ཐོད་པ། དབུ་སྐྲ་ཐོད་བཅིངས་གཞོན་ཉམས་
ཅན། རི་དྭགས་པགས་པའི་གདན་སྟེང་ན། རས་གཟན་ཨོང་རོགས་སྒོམ་
ཐག་བཅས། དཀྱིལ་མ་ཀྲུང་དུ་བཞུགས་པའོ།
101



མི་ཏྲི་པ།
དབུ་སྐྲ་ ཐོད་ བཅིངས་ ལྷག་ མ་ རྣམས། རྒྱབ་ ཏུ་ བཀྲོལ་ ཞིང་དགྱེས་
ཉམས་ཅན། ཕྱག་གཡས་པུས་མོའི་ཐོག་ལ་བཞག གཡོན་པ་པགས་གདན་
སྟེང་དུ་བརྐྱངས། རས་གཟན་ཨོང་རགས་སྒོམ་ཐག་བཅས། པགས་གདན་
སྟེང་ན་བཞུགས་པའོ། །
གྲུབ་ཆེན་ཤ་བ་རི་པ།
གྲུབ་ཆེན་ཤ་བ་རི་པ་ནི། སྐུ་ལུས་གཅེར་བུར་དབུ་སྐྲ་རྣམས། སྤྱི་བོར་
བཅིངས་པའི་ལྷག་མའི་སྐུ། རྒྱབ་ཏུ་བཀྲོལ་བའི་འགྱིང་ཉམས་ཅན། ཕྱག་ཏུ་
མདའ་གཞུ་ལེགས་པར་བཟུང་། རི་དྭགས་པགས་པའི་གདན་གྱི་ཐོག སྐྱིལ་
ཀྲུང་ཕྱེད་པའི་ཚུལ་དུ་བཞུགས།
གྲུབ་ཆེན་ས་ར་ཧ།
ས་ར་ ཧ་ནི་ རས་ རྐྱང་ མནབས། ཕྱག་ན་ མདའ་འཛིན་ རྒྱུ་ ར་ ཅན།
དབུ་སྐྲ་ ཐོད་བཅིངས་ལྷག་མ་བཀྲོལ། པགས་གདན་སྟེང་ན་དགྱེས་ཉམས་
བཅས། སྐྱིལ་ཀྲུང་བཅས་ཏེ་བཞུགས་པའོ།
102



ལུ་ཨི་པ།
ལུ@་པ་ནི་འབོལ་གདན་སྟེང་། རས་གོས་གོན་གྱི་སྒོམ་ཐག་བཅིངས།
དབུ་སྐྲ་རྒྱབ་བཀྲོལ་ལྟོ་བ་ལྷུག ། རྒྱ་ར་ལྡན་ཅིང་དགྱེས་ཉམས་ལྡན། ཕྱག་
གཡས་པུས་མོའི་སྟེང་ན་བཀལ། གཡོན་པའི་ཕྱག་གི་ནང་དུ་ནི། ཐོད་སྣོད་
ཟས་ཀྱིས་གང་བ་བསྣམས། །
གྲུབ་ཆེན་ལཱ་ལི་ཏ་བཛྲ།
གྲུབ་ཆེན་ལཱ་ལི་ཏ་བཛྲ། དབུ་སྐྲ་མ་ལུས་སྤྱི་བོར་བཅིངས། པགས་
གདན་སྟེང་ན་ཨོང་རགས་དང་། སྒོམ་ ཐག་བཅས་ཏེ་སྐྱིལ་ ཀྲུང་བཞུགས།
ཕྱག་ན་ཟས་ཀྱིས་གང་བ་ཡི། ཐོད་ཕོར་འཛིན་ཅིང་སྐུ་རྒྱབ་ཏུ། ཟས་སྣོད་
སྒྲོམ་བུ་བཞག་པའོ། །
དྲིལ་བུ་པ།
དྲིལ་བུ་པ་ནི་ཕྱག་གཉིས་ཀྱིས། ཌ་དྲིལ་འཛིན་ཅིང་པགས་གདན་སྟེང་།
ཨོང་རགས་སྒོམ་ཐག་དང་བཅས་ཏེ། སྐྱིལ་ཀྲུང་བཅས་ནས་བཞུགས་པ་སྟེ།
དབུ་སྐྲ་ཐོད་བཅིངས་ལྷག་མ་ནི། རྒྱབ་ཏུ་བཀྲོལ་ནས་བཞུགས་པའོ། །
i03



གྲུབ་ཆེན་ནག་པོ་པ།
གྲུབ་ཆེན་ནག་པོ་སྤྱོད་པ་ནི། ཕྱག་གཡས་ཉ་འཛིན་ལྟོ་བ་ལྷུག ། རས་
གཟན་གོན་ ཞིང་ རྒྱན་ གྱིས་ བརྒྱན། དབུ་སྐྲ་ ཐོད་ བཅིངས་ ལྷག་ མ་ བགྲོལ།
ཨོང་རགས་བསྣམས་ཏེ་པགས་གདན་སྟེང་། སྐྱིལ་ཀྲུང་དང་བཅས་བཞུགས་
པའོ། །
གྲུབ་ཆེན་ཛ་ཝ་རི་པ།
གྲུབ་ཆེན་ ཛ་ ལ་ རི་ པ་ ནི། དབུ་སྐྲ་ རལ་ པའི་ ཐོར་ གཙུག་ བཅིངས། །
ལྷག་མ་རྒྱབ་ཏུ་བཀྲོལ་བ་དང་། ཞལ་རས་རྒྱ་ར་ཞི་འཛུམ་ཅན། ཕྱག་གཡོན་
ཐོད་སྣོད་ ཟས་ གང་བ། ནམ་མཁར་བཏེགས་པའི་ཚུལ་དུ་འཛིན། ཕྱག་
གཡས་པགས་གདན་སྟེང་དུ་བརྐྱངས། སྐུ་ལུས་སྐྱོར་བའི་ཉམས་དང་ལྡན།
སྒོམ་ཐོག་ཨོང་རགས་དང་བཅས་ཏེ། དཀྱིལ་ མ་ ཀྲུང་ གི་ཚུལ་ འཛིན་ནས།
པགས་གདན་སྟེང་དུ་འགྱིང་ངེར་བཞུགས། །
ཌོམྦི་པ།
ཌོམྦི་པ་ནི་ཁྲོ་ཉམས་ཅན། རལ་པ་ཐོར་བཅིངས་ལྷག་མ་བཀྲོལ། རས་
_104



གཟན་གོན་ཞིང་ ཨོང་ རགས་ བསྣམས། ཕྱག་གཡས་ཌ་རུ་ གཡོན་ཐོད་པ།
ཟས་ཀྱིས་གང་བ་ཐུགས་ཀར་འཛིན། རི་དྭགས་པགས་པའི་གདན་ཐོག་ལ།
དཀྱིལ་མ་ཀྲུང་དུ་བཞུགས་པའོ། །
༡
གྲུབ་དབང་ཧཱུྃ་ཀ་ར།
o
གྲུབ་པའི་དབང་པོ་ཧཱུཾ་ཀ་ར། དབུ་སྐྲ་མ་ལུས་ཐོད་པར་བཅིངས། སྐུ་
ལུས་ནོར་བུའི་ཕྲེང་བས་བརྒྱན། ཕྱག་གཡས་ཕུར་པ་གཡོན་ཐོད་པ། སྒོམ་
ཐོག་བཅིངས་ཤིང་སྟག་ཤམ་བསྣམས། རི་དྭགས་པགས་པའི་བཞུགས་གདན་
སྟེང་། དཀྱིལ་མ་དཀྲུང་གི་ཚུལ་དུ་བཞུགས། །
གྲུབ་ཐོབ་ཐོད་སྨྱོན་བསམ་འགྲུབ།
ཐོད་སྨྱོན་བསམ་འགྲུབ་གཡས་པོ་ཏི། ཕྱག་གཡོན་ཐོད་ཕོར་དབུ་སྐྲ་
རྣམས། སྤྱི་བོར་གཙུག་ཏུ་ལེགས་པར་བཅིངས། སྒོམ་ཐག་ཨོང་རགས་དང་
བཅས་ཏེ། དཀྱིལ་མ་ཀྲུང་གི་ཚུལ་འཛིན་ཏེ། པགས་གདན་སྟེང་ན་ལེགས་
པར་བཞུགས། །
105



གྲུབ་ཐོབ་འཇམ་དཔལ་བཤེས་གཉེན།
དང་མ
ཞལ་གཅིག་ཕྱག་གཉིས་འཛུམ་ཞལ་ཅན། རྒྱ་ཅུང་ཡོད་ཅིང་དབུ་སྐྲ་
རྣམས། རས་ཀྱིས་དཀྲིས་ནས་སྤྱི་བོར་བཅིངས། ཕྱག་གཉིས་གུས་པའི་ཚུལ་
གྱིས་ནི། ཐོད་པ་ཟས་ཀྱིས་གང་བ་ཞིག། བླ་མར་འབུལ་བའི་ཚུལ་དུ་འཛིན།
སྒོམ་ ཐག་ ཨོང་ རགས་ དང་ བཅས་ ཏེ། པགས་ གདན་ སྟེང་ ན་ བཞུགས་
པའོ། །
106



ལྔ། ཆོས་སྲུང་ནོར་ལྷ་སོགས་ཀྱི་སྐོར།
མི་གཡོ་བ་དཀར་པོ།
ཞལ་གཅིག་ཕྱག་གཉིས་སྐུ་མདོག་དཀར། ཕྱག་གཡས་རལ་གྲི་སྤྱི་བོར་
འཕྱར། གཡོན་པའི་ཕྱག་གིས་སྡིག་མཛུབ་བཅས། ཞགས་པ་ཐུགས་ཀར་
འཛིན་པ་ཅན། དབུ་ལ་རིན་ཆེན་ཅོད་པན་ཅན། སྐུ་ལུས་རིན་ཆེན་རྒྱུན་གྱིས་
བརྒྱན། ལྷ་ཡི་གོས་ཀྱི་ན་བཟའ་མནབས། ཞབས་གཡས་གཙོག་བུར་ཞབས་
གཡོན་ནི། པུས་མོ་བཙུགས་པའི་ཚུལ་དུ་བཞུགས། མི་གཡོ་བ་ལ་དཀར་ནག་
གཉིས། སྐུ་ཚུལ་ཕྱག་མཚན་ཕལ་ཆེར་འདྲ། ཀུན་ཀྱང་པད་མའི་གདན་ལ་
བཞུགས། །
གཅོད་ཡུམ་ཆེན་མོ།
གཅོད་ཡུམ་ཆེན་མོ་ སྐུ་མདོག་སེར། ཞལ་གཅིག་ ཕྱག་ བཞི་ཞི་བའི་
ཉམས། རྩ་ཕྱག་ས་གནོན་མཉམ་བཞག་མཛད། འོག་མའི་ཕྱག་གཡས་རྡོ་རྗེ་
དང༌། གཡོན་དུ་གླེགས་བམ་བསྣམས་པ་ཅན། ལོངས་སྤྱོད་རྫོགས་སྐུའི་ཆ་
107



བྱེད་དེ། འཁོར་དུ་ཕྱོགས་བཅུའི་སངས་རྒྱས་དང་། བྱང་ཆུབ་སེམས་པའི་
ཚོགས་ཀྱིས་བསྐོར། །
སྨན་ལྷ་མཆེད་བརྒྱད།
ཞལ་གཅིག་ཕྱག་གཉིས་སྐུ་མདོག་སྔོན། སྐུ་ལ་ཆོས་གོས་རྣམ་གསུམ་
གསོལ། གཡས་ཀྱི་ཕྱག་ ཏུ་ཨ་རུ་ར། མཆོག་སྦྱིན་ཕྱག་རྒྱའི་ཚུལ་དུ་འཛིན།
ཕྱག་གཡོན་མཉམ་པར་བཞག་པའི་ནང་། བདུད་རྩིས་གང་བའི་ལྷུང་བཟེད་
བསྣམས། ཞབས་ གཉིས་ དཀྱིལ་ མོ་ ཀྲུང་ བཅས་ ཏེ། པད་ མའི་ གདན་ལ་
བཞུགས་པ་སྟེ། བརྒྱད་པོ་ཕལ་ཆེ་འདྲ་བ་ཡིན།
མགོན་པོ་ཕྱག་བཞི་པ།
སྐུ་མདོག་སྔོན་ནག་ཁྲོ་བོའི་ཞལ། ཕྱག་བཞི་གཡས་ཀྱི་དང་པོ་ན། རྡོ་
རྗེ་གཉིས་པར་རལ་གྲི་འཕྱར། གཡོན་གྱི་དང་པོར་ཐོད་པ་དང་། གཡོན་གྱི་
འོག་མའི་ཕྱག་ཏུ་ནི། དར་གྱིས་བརྒྱན་པའི་ཁ་ཊཾ་གའོ། ཞབས་གཉིས་སྐྱིལ་
ཀྲུང་པད་གདན་ལ། འགྱིང་བའི་ཚུལ་དུ་བཞུགས་པ་ཡིན། །
I08



རྟ་མགྲིན་གསང་སྒྲུབ།
རྟ་མགྲིན་གསང་སྒྲུབ་སྐུ་མདོག་དམར། ཞལ་གསུམ་ཕྱག་དྲུག་ཞབས་
བརྒྱད་པ། རྩ་བའི་ཞལ་ནི་དམར་པོ་ཡིན། གཡས་ཞལ་ལྗང་ཁུ་གཡོན་ཞལ་
དམར། ཞལ་ཀུན་སྤྱན་ནི་གསུམ་གསུམ་ལྡན། དབུ་རྩེར་རྟ་མགོ་ལྗང་ནག་
རེས། རྟ་སྐད་འཚེར་བཞིན་གནས་པའོ། ཕྱག་གཡས་དང་པོས་རྡོ་རྗེ་དང་།
གཉིས་པས་རྩེ་གསུམ་ཁ་ཊཾ་ག། གསུམ་པས་རལ་གྲི་འཛིན་པའོ། ཕྱག་གཡོན་
དང་པོས་སྡིག་མཛུབ་དང་། གཉིས་པས་མདུང་དང་གསུམ་པར་ནི། རྒྱུ་མའི་
ཞགས་པ་འཛིན་པ་ཡིན། དབུ་ལ་ཐོད་སྐམ་དབུ་རྒྱན་ཅན། ཐོད་རློན་ལྔ་
བཅུའི་དོ་ཤལ་ཅན། རུས་པའི་རྒྱན་གྱིས་བརྒྱན་པ་དང༌། སྟག་གི་པགས་པའི་
ཤམ་ཐབས་དང་། མི་ལྤགས་གཡང་གཞི་གླང་ཆེན་གྱི། ཀོ་བ་རློན་པ་གོན་
པའོ། །
ཁྲོ་རྒྱལ་འབྱུང་པོ་འདུལ་བྱེད།
ཁྲོ་རྒྱལ་འབྱུང་པོ་འདུལ་བྱེད་ནི། ཞལ་གཅིག་ཕྱག་བཞི་སྐུ་མདོག་སྔོན།
མཆེ་བ་གཙིགས་ཤིང་སྤྱན་གསུམ་བགྲད། དབུ་སྐྲ་སེར་པོ་གྱེན་དུ་བརྫེས། སྨྲ་
ར་སྨིན་མ་ཟིལ་ངར་ཅན། ཐོད་སྐམ་ལྔ་ཡི་དབུ་རྒྱུན་མཛེས། ཕྱག་གཡས་དང་
པོའི་ནང་དུ་ནི། པ་དན་རྩེ་གསུམ་མཁའ་ལ་འཕྱར། གཡོན་གྱི་དང་པོར་ཐོད་
109



པའི་སྣོད། ། ཁྲག་གིས་གང་བ་ཐུགས་ཀར་འཛིན། འོག་མ་ གཉིས་ཀྱིས་
མདའ་དང་གཞུ། རྒྱབ་ཀྱི་ཕྱོགས་ནས་འགེངས་པའོ། སྟག་གི་པགས་པའི་
ཤམ་ཐབས་སྟེང་། ཐོད་རློན་ལྔ་བཅུའི་དོ་ཤལ་དང་། རིན་པོ་ཆེ་དང་སྦྲུལ་
གྱིས་བརྒྱན། ཞབས་ གཡས་ བསྐུམས་ ཤིང་ གཡོན་ བརྐྱངས་ ཀྱིས། མི་ རོ་
བཞེངས་པའི་སྟབས་ཀྱིས་མནན། པད་གདན་སྟེང་དུ་བཞུགས་པའོ། །
གཤིན་རྗེ་གཤེད་དམར།
གཤིན་རྗེ་གཤེད་དམར་ཡབ་ཡུམ་གཉིས། ཞལ་ གཅིག་ ཕྱག་གཉིས་
འདྲ་བ་ལ། ཡབ་ཀྱིས་ཕྱག་གཡོན་ཐོད་པ་འཛིན། ཡུམ་ལ་འཁྱུད་ཅིང་ཕྱག་
གཡས་པས། མདའ་ཞིག་ནམ་མཁའི་དབྱིངས་སུ་འཕྱར། ཡབ་ཀྱིས་སྟག་
ཤམ་ཡུམ་གྱིས་ནི། གཅེར་བུ་རུས་པའི་རྒྱན་སྤྲས་ཏེ། གླང་གི་སྟེང་དུ་ཞལ་
སྦྱོར་བཞེངས། །
གཤིན་རྗེ་ཆོས་རྒྱལ།
གཤིན་རྗེ་ཆོས་ཀྱི་ རྒྱལ་ པོ་ ནི། གླང་ མགོ་ ཐོད་ སྐམ་ དབུ་ རྒྱན་ ཅན།
ཕྱག་གཡས་པེ་ཅོ་གཡོན་ཞགས་པ། གླང་ལ་བཞོན་ཏེ་བདུད་མནན་པའོ། །
110



ལྷ་ཆེན་ཚངས་པ་དུང་གི་ཐོར་ཅོག་ཅན།
ཕྱག་གཡས་རལ་གྲི་གཡོན་དུ་ནི། ནོར་བུས་གང་བའི་སྡེར་སྣོད་འཛིན།
མཆན་ཁུང་དུ་ནི་མདུང་རིང་དང་། ཐུགས་ཀར་མེ་ལོང་གསལ་བ་བཏགས་
འགྲོས་བཟང་རྟ་ཡི་སྟེང་དུ་ཞོན། ཚོན་མདོག་ཕལ་ཆེར་དཀར་པོའོ། །
ཁྱབ་འཇུག་
ཁྲོ་ཞལ་ དབུ་སྐྲ་གྱེན་དུ་བརྗེས། ཕྱག་གཉིས་འཁོར་ལོ་ཟུར་བརྒྱད་
བསྣམས། གཅེར་བུར་ལྟོ་ལྷུག་སྨད་རགས་ཅན། སྐྱིལ་ཀྲུང་ཕྱེད་དུ་བཞུགས་
པའོ། །
མ་ཧཱ་དེ་བ།
ཞལ་གཅིག་སྤྱན་གསུམ་ཕྱག་གཉིས་ཅན། གཡས་ན་ཁ་ཊཾ་གཡོན་ན་ནི།
ཐོད་པ་བདུད་རྩིས་གང་བ་བསྣམས། གཅེར་བུར་ལྟོ་ ལྷུག་དཀྱིལ་མ་དཀྲུང་།
པད་ཟླའི་སྟེང་དུ་འགྱིང་བའོ། །
111



ཚོགས་བདག
གླང་པོ་ཆེ་ཡི་གདོང་པ་ཅན། ལག་ན་ཕུབ་འཛིན་ལྟོ་བ་ལྷུག སྨད་
རགས་གོན་ཞིང་འགྱིང་བའི་ཚུལ། དཀྱིལ་མ་དཀྲུང་དུ་བཞུགས་པའོ། །
གཞོན་ནུ་གདོང་དྲུག
གཞོན་ནུ་གདོང་དྲུག་དབུ་ཉིས་རྩེག གཡས་གཡོན་གདོང་ རེ་ཡོད་
པས་ན། གདོང་དྲུག་ཅེས་སུ་གྲགས་པ་སྟེ། རྨ་བྱ་ལ་ཆིབས་ཕྱག་གཉིས་ཀྱིས།
རྨ་བྱའི་མཇུག་སྒྲོ་བཙུགས་ པ་ ཡི། དབྱུག་ རིང་འཛིན་ ཅིང་བཞུགས་ པ་ སྟེ།
རྒྱན་རྣམས་ལོངས་སྐུའི་ཆ་བྱད་ཡིན།
ཚོགས་བདག་དམར་པོ།
ཚོགས་བདག་དམར་པོ་གླང་ཆེན་གདོང་། སྐུ་མདོག་དམར་ཞིང་སྤྱན་
གསུམ་ལྡན། དབུ་སྐྲ་ནག་སྣུམ་སྤྱི་བོར་བཅིངས། གཙུག་ཕུད་ནོར་བུའི་རྒྱུན་
གྱིས་མཚན། ཕྱག་ནི་དྲུག་གཉིས་བཅུ་གཉིས་ཏེ། གཡས་པ་དྲུག་ན་གོ་རིམ་
བཞིན། དགྲ་སྟ་མདའ་ཆེན་ལྕགས་ཀྱུ་དང༌
། རྡོ་རྗེ་རལ་གྲི་འཕང་མདུང་
འཛིན། གཡོན་པ་དྲུག་ན་གོ་རིམ་བཞིན། གཏུམ་ཤིང་གཞུ་དང་ཁ་ཊཾ་ག།
112



ཐོད་པ་ཁྲག་གིས་གང་བ་དང་། ཐོད་པ་ཤ་ཆེན་གང་བ་དང་། ཕུབ་མདུང་བ་
དན་བཏགས་པ་འཛིན། དར་སྣ་སྨད་ཤམ་མཛེས་པའི་སྟེང་། རིན་ཆེན་སྣ་
ཚོགས་རྒྱུན་ གྱིས་ བརྒྱན། ཞབས་གཡས་བརྐྱངས་ཤིང་ གཡོན་བསྐུམས་ ཏེ།
སྐྱིལ་ཀྲུང་ཕྱེད་ པའི་ གར་ སྟབས་ ཀྱིས། འོད་དམར་ འཕྲོ་ བའི་ དབུས་ ན་
བཞུགས། །
ཚེ་རིང་མཆེད་ལྔ།
ཁ་བའི་ལྗོངས་ཀྱི་ལྷ་མོའི་གཙོ། ཚེ་རིང་མཆེད་ལྔ་གྲགས་པ་ནི། ཚེ་
རིང་མ་དང་ཞལ་བཟང་མ། བློ་བཟང་མ་དང་འགྲོ་བཟང་མ། མགྲིན་བཟང་
མ་སྟེ་ལྔ་པོ་ལ། ཚེ་རིང་མཆེད་ལྔ་ཞེས་སུ་གྲགས། དེ་དག་ཞོན་པ་མི་འདྲ་བས།
ཁྱད་ཆོས་ལྔ་རུ་དབྱེ་བ་སྟེ། ཚེ་རིང་མ་ནི་སེང་གེ་ཞོན། མཐིང་གི་ཞལ་བཟང་
རྟ་ལ་ཞོན། བློ་བཟང་མ་ནི་སྟག་ལ་ཞོན། འགྲོ་བཟང་འབྲུག་ལ་ཞོན་པ་དང་།
མགྲིན་བཟང་མ་ནི་ཤ་ཕོ་ལ། བཞོན་པས་ཁྱད་པར་ལྔ་ཡིན་ནོ། །
ནོར་ལྷའི་རིགས།
རྣམ་སྲས་དཀར་པོ་ཚེ་འཕེལ་ནི། ཕྱག་གཡས་མདའ་དང་གཡོན་ནོར་
བུ། རྣམ་སྲས་མདུང་དམར་ཅན་དང་ནི། རྣམ་སྲས་གསེར་ཆེན་ལ་སོགས་
པའོ། ཛམ་ ལྷ་ ནག་པོ་ ཁྲོ་ཞལ་ ཅན། དབུ་སྐྲ་གྱེན་བརྫེས་ཕྱག་གཡོན་ན།
113



ནེའུ་ལེ་འཛིན་ནས་ བཞེངས་ སྟབས་ སུ། གཅེར་བུའི་ དགྲ་བོ་ མནན་ པའོ།
ཛམ་ལྷ་དཀར་པོ་འབྲུག་ཆིབས་མ། ཛམ་ལྷ་སྲོག་སྒྲུབ་ཞལ་སྦྱོར་མ། ཛམ་ལྷ་
ཕྱག་དྲུག་བཞེངས་སྟབས་ཅན། ལ་སོགས་ཛམ་ལྷའི་རིགས་མང་ཡོད། །
གེ་སར་སྒྲུང་ཡིག་ནང་གི་སྟག་རོང་དཔོན་གྱི་སྲུང་མ།
བྱ་རོག་གདོང་ཅན་སྲིན་པོའི་གཟུགས། ཞལ་དགུ་ལྗགས་འདྲིལ་མཆེ་
བ་གཙིགས། སྐུ་ལུས་ཡེ་ཤེས་མིག་གིས་གང་། ཉག་ཕྲན་མདའ་དང་རྭ་གཞུ་
འཛིན། སྐུ་སྨད་གསེར་སྦྲུལ་སེར་པོ་འཁྱིལ། དགྲ་ལྷ་རྡོ་རྗེ་ཐོག་འབེབས་ནི།
ལྗང་ནག་ཁྲོ་འཛུམ་འཇིགས་པའི་གཟུགས། དར་ནག་འཇོ་བེར་སྐུ་ལ་གསོལ།
བྱ་རྒོད་དཀར་པོའི་ཐུ་ལུ་གྱོན། དབུ་ལ་འུག་པའི་སྒོ་ཞུ་གསོལ། སྐེད་པར་རྡོ་
རྗེའི་སྐེ་རགས་བཅིངས། སྟག་ཆེན་སྦུད་པ་གཡོན་ན་ཐོགས། གཡས་ན་ཁྲོ་ཆུ་
ཐོ་བ་འཕྱར། མུ་ཏིག་ནོར་བུའི་དོ་ཤལ་ཅན། ཆིབས་སུ་སྡང་གཡག་རུ་རིང་
ཆིབས།
I14



དྲུག མཆོད་རྟེན་བརྒྱད་ཀྱི་ཁྱད་པར།
པད་སྤུངས་སྒོ་མང་བྱང་ཆེན་དང༌། ཆོ་འཕྲུལ་ལྷ་བབས་རྣམ་རྒྱལ་དང་།
དབྱེན་བཟླུམས་མྱང་འདས་མཆོད་རྟེན་བཅས། མཆོད་རྟེན་བརྒྱད་ཅེས་རླུང་
ལྟར་གྲགས། དེ་དག་ཁྱད་པར་འབྱེད་ཆོས་ནི། བུམ་པའི་འོག་གི་བང་རིམ་ལ།
ཁྱད་པར་ཡོད་པས་བརྒྱད་དུ་དབྱེ། དེ་ལ་པད་སྤུངས་མཆོད་རྟེན་ནི། བུམ་
འོག་བང་རིམ་པད་མའི་དབྱིབས། སྒོ་མང་མཆོད་རྟེན་བུམ་འོག་གི ། བང་
རིམ་ཚང་མ་སྒོ་མང་ཅན། ལྷ་བབས་མཆོད་རྟེན་བུམ་འོག་གི། བང་རིམ་
དཀྱིལ་དུ་ཐེམ་སྐས་ཡོད། རྣམ་རྒྱལ་བང་རིམ་བཞི་པ་ཅན། དབྱེན་བཟླུམས་
བང་རིམ་དུམ་དྲུག་ཅན། མྱང་འདས་ཟླུམ་པོ་རིམ་གཅིག་པ། དེ་ལྟར་ཁྱད་
ཆོས་བརྒྱུད་ཡིན་ནོ། །
115



རྩོམ་སྒྲིག་འགན་འཁུར་པ།
རྒྱུ {t , ：
སྟོབས་རྒྱས་
ཀྵ gf?
སྒྲོལ་མ་ཆོས་མཚོ་
卓玛青措
༄༅། །བོད་ཀྱི་ལུས་སྦྱོང་རིག་པ་སྨན་གྱི་ལྗོན་པ་བཞུགས་སོ།
རྩོམ་པ་པོ།
མི་ཉག་མགོན་པོ།
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ།
པེ་ཅིན་ཧོ་ཕིང་ལོ་བྱུང་འམ་ཨང་14པ།
སྦྲག་སྲིད་ཨང་གྲུངས། _100013
ཁ་པར་ཨང་གྲངས། 010 - 64227665
པར་འདེབས་མཎན། པེ་ཅིན་གྲོང་ཁྱེར་ཏེ་ཞིན་པར་ཁང་ན་པར་བཏབ།
བརྒྱུད་འཚོང་མཁན། རྒྱའཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
དེབ་ཚད།
787rnn! x1092man 1/32
པར་ཤོག
4. 125
པར་གཞིའི་སྒྲིག་ཐེངས། 2002ལོའི་ཟླ་5པར་པར་གཞི་དང་པོ་བསྒྲིགས།
པར་ཐེངས། 2012ལོའི་ཟླ3 པར་པེ་ཅིན་དུ་པར་ཐེངས་དྲུག་པ་བརྒྱབ།
པར་གྲངས།
130f31 - 17000
རིན་གོང་།
སོར་6. 00
ISBN 978 -7 - 105 -04996 - 7/R161 • 1



ISBN 978-7-105-04996-7
978710504996)
定价:6.00 元
